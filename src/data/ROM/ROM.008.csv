"ROM.8.1", "Dɛm ntsi afei afɔbu biara nnyi hɔ ma hɔn a wɔwɔ Kraest Jesus mu no .", "#8.1 Tsetse akyerɛwfo no bi dze ka ho dɛ hɔn a wɔnnantsew honam mu na mbom wɔnantsew sunsum mu no."
"ROM.8.2", "Na Kraest Jesus mu nkwa Sunsum mbra no agye me efi bɔn nye owu mbra no mu.", ""
"ROM.8.3", "Na dza mbra no enntum annyɛ, dɛ ɔnam honam no do yɛ mberɛw ntsi no, Nyankopɔn somaa nankasa ne Ba wɔ bɔn honam suban no mu, wɔ bɔn ntsi, dze buu bɔn fɔ wɔ honam mu,", ""
"ROM.8.4", "ama mbra no n’ahyɛdze no aahyɛ ma wɔ hɛn a yɛnnantsew honam afamu, na mbom yɛnantsew sunsum afamu no mu.", ""
"ROM.8.5", "Na hɔn a wɔtɔ kɔ honam do no dwen honam dze, na hɔn a wɔtɔ kɔ sunsum do no dwen sunsum dze.", ""
"ROM.8.6", "Na honam adwen yɛ owu, na sunsum adwen dze, ɔyɛ nkwa nye asomdwee.", ""
"ROM.8.7", "Osiandɛ honam adwen yɛ Nyankopɔn do mansotwe na ɔmmfa noho nnhyɛ Nyankopɔn mbra no ase, ampa so orunntum;", ""
"ROM.8.8", "na hɔn a wɔwɔ honam mu no runntum nnsɔ Nyankopɔn enyi.", ""
"ROM.8.9", "Na hom dze, hom nnyi honam mu, na mbom hom wɔ sunsum mu, ber a Nyankopɔn no Sunsum tse hom mu no. Na obiara a onnyi Kraest no Sunsum no, ɔnnyɛ nedze.", ""
"ROM.8.10", "Na sɛ Kraest wɔ hom mu a, ɔnam bɔn ntsi nyimpadua no ewu, naaso tsenenee ntsi sunsum no ma nkwa.", ""
"ROM.8.11", "Na sɛ nyia onyaan Jesus fii ewufo mu no no Sunsum tse hom mu a, nyia onyaan Kraest Jesus fii ewufo mu no, nam no Sunsum a ɔtse hom mu no do bɛma hom nyimpadua a owu yi so enya nkwa.", "#1 Kor 3.16"
"ROM.8.12", "Dɛm ntsi afei, enuanom, yɛyɛ akafo, mbom nnyɛ honam afamu na yɛdze kaw bi, dɛ yɛbɛtsena ase wɔ honam mu:", ""
"ROM.8.13", "na sɛ hom tsena ase honam afamu a, hom bowu, na sɛ hom nam sunsum mu ku nyimpadua ne ndzeyɛe dze a, hom bɛtsena ase.", ""
"ROM.8.14", "Na dodow a Nyankopɔn no Sunsum no gye hɔn taataa no, hɔn na wɔyɛ Nyankopɔn mba.", ""
"ROM.8.15", "Na hom ennya nkowaayɛ sunsum a hom dze bosuro bio, na mbom hom enya abayɛ sunsum a yɛnam do tsea mu dɛ, Abba, Egya!", "#Gal 4.5-7 #Mar 14.36; Gal 4.6"
"ROM.8.16", "Na Sunsum nankasa nye hɛn sunsum dzi dase dɛ yɛyɛ Nyankopɔn mba;", ""
"ROM.8.17", "na sɛ yɛyɛ mba a, yɛyɛ adzedzifo so, Nyankopɔn adzedzifo nye Kraest mu anyɛnkoyɛ adzedzifo, na sɛ yɛnye Kraest hu amandze dze a, yebenya kyɛfa so wɔ n’enyimnyam no mu.", ""
"ROM.8.18", "Na mubu dɛ sesei ber yi mu amandzehu no nndu enyimnyam a wɔrebɛda no edzi akyerɛ hɛn no ho koraa.", ""
"ROM.8.19", "Na abɔdze no rotweɔn dzendzenndzen dɛ wɔbɛda Nyankopɔn ne mba edzi.", ""
"ROM.8.20", "Na wɔdze abɔdze no hyɛɛ adze gyan ase, wɔ enyidado mu, nnyɛ nankasa ne pɛ a, na mbom nyia ɔdze hyɛɛ ase no ntsi a.", "#Gye 3.17-19"
"ROM.8.21", "Osiandɛ abɔdze nankasa so wobeyi no mpɔtɔwee nkowaasom no ase akɔ Nyankopɔn mba enyimnyam adehyedzi no mu.", ""
"ROM.8.22", "Na yenyim dɛ abɔdze no nyina si nkrum dɛ ɔbaa a ɔroko awoo bodu ndɛ.", ""
"ROM.8.23", "Na nnyɛ abɔdze no nko, na hɛnankasa so a yɛwɔ Sunsum no aba a odzi kan no, hɛn so yesi nkrum wɔ hɛn mu rotweɔn abayɛ no a wɔdze bɔpon nyimpadua no.", "#2 Kor 5.2-4"
"ROM.8.24", "Na enyidado mu na wɔgyee hɛn nkwa: na enyidado a wohu no nnyɛ enyidado, na dza obi hu no, ɔbɛyɛ dɛn na n’enyi bɛda do?", ""
"ROM.8.25", "Na sɛ hɛn enyi da dza yennhu do a, nna yɛdze abotar tweɔn.", ""
"ROM.8.26", "Dɛmara so na Sunsum no suo hɛn mu wɔ hɛn mberɛwyɛ mu, osiandɛ yennyim mbrɛ yendua mbɔ mpaa a ɔsɛ; na Sunsum nankasa na ɔdze apensi a onnyi kabea dzi ma hɛn.", ""
"ROM.8.27", "Na nyia ɔpɛnsa akoma mu no nyim Sunsum no n’adwen mbrɛ ɔtse, osiandɛ odzi ma ahotseweefo no dɛ mbrɛ Nyankopɔn ne pɛ tse.", ""
"ROM.8.28", "Na yenyim dɛ hɔn a wɔdɔ Nyankopɔn no, ɔdze adze nyina bɔ mu yɛ edwuma ma hɔn yieyɛ, mekyerɛ hɔn a wɔnam ne tsirmpɔw do afrɛ hɔn no.", ""
"ROM.8.29", "Na hɔn a ohun hɔn siei no, hɔn so na oyii hɔn too hɔ dɛ wɔnye ne Ba no suban nsɛ, ama ɔno dze, ɔaayɛ enuanom pii mu abakan.", ""
"ROM.8.30", "Na hɔn a oyii hɔn too hɔ no, hɔn so na ɔfrɛɛ hɔn, na hɔn a ɔfrɛɛ hɔn no, hɔn so na obuu hɔn bem, na hɔn a obuu hɔn bem no, hɔn so na ɔhyɛɛ hɔn enyimnyam.", ""
"ROM.8.31", "Nna afei yɛbɛka dɛn wɔ iyinom ho? Sɛ Nyankopɔn wɔ hɛn afa a, woana na obotum asoɛr etsia hɛn?", ""
"ROM.8.32", "Ɔno a ɔannkam nankasa ne Ba, na oyii no mae wɔ hɛn nyina ntsi no, ɔbɛyɛ dɛn na ɔnnkɛfa adze nyina aka no ho adom hɛn?", ""
"ROM.8.33", "Woana botum atoatoa hɔn a Nyankopɔn asan mu eyi hɔn no? Nyia obu bem nye Nyankopɔn.", ""
"ROM.8.34", "Woana nye nyia obu fɔ? Kraest Jesus a, ɔno a owui, nyew, na ɔsoɛree fii ewufo mu, nyia ɔtse Nyankopɔn nyimfa no a, na ɔnoara so na odzi ma hɛn no.", ""
"ROM.8.35", "Woana bɛtsew hɛn efi Kraest dɔ no ho? Ahohia, anaa ahomtsew a, ɔhaw anaa ɔkɔm, adagyaw, anaa amandzenya a, anaa afona a?", ""
"ROM.8.36", "Dɛ mbrɛ wɔakyerɛw no dɛ, Ɔwo ntsi woku hɛn daa nyina; Woebu hɛn dɛ nguan a woruboku hɔn.", "#Dwom 44.22"
"ROM.8.37", "Naaso iyi nyina mu yɛnam nyia ɔdɔɔ hɛn no do dzi konyim bor do.", ""
"ROM.8.38", "Na megye dzi ampa dɛ, owu anaa nkwa, anaa abɔfo, anaa etumfo, anaa dza ɔwɔ hɔ sesei, anaa dza ɔrebɛba, anaa ahoɔdzenfo,", ""
"ROM.8.39", "anaa dza ɔkrɔn, anaa bun, anaa abɔdze biara nnkotum atsew hɛn efi Nyankopɔn dɔ no a ɔwɔ hɛn Ewuradze Kraest Jesus mu no ho.", ""
