"PSA.101.1", "Mobɔtow nokwardzi na pɛrpɛryɛ ho ndwom: Ama wo, Ao, EWURADZE, mobɔtow.", ""
"PSA.101.2", "Mobɔdwen emudzi kwan no do wɔ nyansa mu; Ao, dabɛn na ebɛba me nkyɛn? Mebɛnantsew me fie wɔ m'akoma n'emudzi mu.", ""
"PSA.101.3", "Meremmfa adze huhuw biara nnsi m'enyi do: Mikyir akɔhwidze ne yɛ; Ɔremmfam mo ho.", ""
"PSA.101.4", "Nkontompɔ akoma befi me nkyɛn efi: M'enyi ronnsɔ bɔn biara.", ""
"PSA.101.5", "Nyia otwir ne nyɛnko nsumaa mu no, ɔno na mebɛsɛɛ no: Nyia ɔwɔ enyi a ɔyɛ sorsor na ntsɛn akoma no meremmpen no.", ""
"PSA.101.6", "M'enyi bɛba asaase no do anokwafo do, ma wɔnye me aatsena: Nyia ɔnantsew emudzi kwan do no, ɔno na ɔbɔsom me:", ""
"PSA.101.7", "Nyia otwa nkontompɔ renntsena me dan mu: Nyia ɔka atorsɛm rinntsintsim wɔ m'enyim.", ""
"PSA.101.8", "Anapa biara mebɛsɛɛ asaase no do ndzebɔnyɛfo nyinara; Dɛ mubotwa emumuyɛfo nyinara efi EWURADZE kurow no mu.", ""
