"PSA.98.1", "Hom ntow ndwom fofor mma EWURADZE; Na ɔayɛ anwanwadze. Ne nsa enyimfa na n’abasa krɔnkrɔn edzi nyim ama no.", ""
"PSA.98.2", "EWURADZE ama woehu no nkwagye: Oeyi ne tsenenee akyerɛ petee wɔ amanaman enyim.", ""
"PSA.98.3", "Ɔakaa no mbɔbɔrhu na no nokwardzi wɔ Israel fi do: Asaase ano nyinara ehu hɛn Nyankopɔn no nkwagye.", ""
"PSA.98.4", "Asaase nyinara, hom mbɔ ose mma EWURADZE: Hom ntsea mu ntow ehurusi ndwom, nyew, hom ntow ayɛyindwom.", ""
"PSA.98.5", "Hom mfa nsankutsen ntow ayɛyindwom mma EWURADZE; Wɔmfa nsankutsen na adwontow ndze.", ""
"PSA.98.6", "Hom mfa akasamu na mbɛn ndze Mbɔ enyigye ose wɔ Ɔhen, EWURADZE no enyim.", ""
"PSA.98.7", "Wɔmma po, na ne mayɛ nwor; Wiadze, na hɔn a wɔtse mu no;", ""
"PSA.98.8", "Wɔmma nsuyirii mbɔ hɔn nsamu; Wɔmma mbepɔw mbɔ mu ntow ehurusi ndwom,", ""
"PSA.98.9", "Wɔ EWURADZE enyim, na ɔreba ebobu asaase atsɛn: Obobu wiadze atsɛn wɔ tsenenee mu, Na aman wɔ nsɛntsenenee mu.", ""
