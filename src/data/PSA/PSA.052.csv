"PSA.52.1", "Ɔkatakyi, ɔyɛ dɛn ntsi na ituw woho wɔ ewurkadze mu? Nyankopɔn adom wɔ hɔ daa nyina.", ""
"PSA.52.2", "Wo tɛkyerɛma hyehyɛ ndzebɔnyɛ; Dɛ oyindam a n'ano ndam ndam, odzi nkontompɔsɛm.", ""
"PSA.52.3", "Ɔwo edɔ bɔn sen papa; Na ator sen dɛ ebɛka dza ɔtsen.", ""
"PSA.52.4", "Ɔwo edɔ amambɔesɛm ara nko, Ɔwo nkɔnkɔnsa tɛkyerɛma.", ""
"PSA.52.5", "Nyankopɔn so bodwuruw wo egu famu koraa, Obeyi wo hɔ, na oetu wo efi w'asesee mu. Na oetutu w'ase efi atseasefo asaase do.", ""
"PSA.52.6", "Atseneneefo no so bohu, na woesuro, Na wɔaserew no, dɛ,", ""
"PSA.52.7", "Hwɛ, nyimpa a ɔammfa Nyankopɔn annyɛ n'akoban; Na ɔdze no werɛ tweer n'ahonya no dodow, Na ɔhyɛɛ noho dzen wɔ ne ndzebɔnyɛ mu no nye yi.", ""
"PSA.52.8", "Na emi dze, metse dɛ ngodua prɔmprɔm wɔ Nyankopɔn fie: Medan Nyankopɔn n'adom daa daa nyina.", ""
"PSA.52.9", "Mebɛda wo ase daa, osiandɛ ɔwoara na ayɛ: Na matweɔn wo dzin, osiandɛ oye, wɔ w'ahotseweefo no enyim.", ""
