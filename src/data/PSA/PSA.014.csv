"PSA.14.1", "Ɔkwasampanyi na ɔse n'akoma mu dɛ, Nyankopɔn bi nnyi hɔ. Wɔaprɔw, wɔyɛ mbusu ndwuma; Obi nnyi hɔ a ɔyɛ papa.", ""
"PSA.14.2", "EWURADZE fi sor hwɛ adasa, Dɛ obohu dɛ obi wɔ hɔ a ɔyɛ badwembanyi, Obi a ɔhwehwɛ Nyankopɔn ekyir kwan.", "#Dwom 33.13"
"PSA.14.3", "Hɔn nyinara aman nkyɛn; hɔn nyina ho ayɛ nkɔnkɔw; Obi nnyi hɔ a ɔyɛ papa, dabida, nnyɛ ɔbaako mpo.", "#Gye 6.12; Rom 3.10-12"
"PSA.14.4", "Ana emumuyɛfo nyinara nnyi nyimdzee? Hɔn a wodzi me nam dɛ mbrɛ wodzi edziban, Na wɔnnsɔr EWURADZE.", "#Mika 3.3"
"PSA.14.5", "Ɛhɛɛ, hɔ na hɔn ho bɔpopo kɛse: Osiandɛ Nyankopɔn ka atseneneefo mbasantsen ho.", ""
"PSA.14.6", "Hom ma ɔbɔbɔfo tsirmu apam yɛ gyan, Naaso EWURADZE nye no guandɔbew.", "#Dwom 12.5"
"PSA.14.7", "Ao nkyɛ Israel nkwagye eefi Zion aba! Aber a EWURADZE dze ne man hɔn egyapadze bɛsan aba no, Nna Jakob bedzi ehurusi, na Israel enyi agye.", ""
