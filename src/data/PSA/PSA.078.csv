"PSA.78.1", "Ao, me man, hom nyɛ aso mma me nkyerɛkyerɛ: Hom nkyɛn hom aso mma m'anomu nsɛm.", ""
"PSA.78.2", "Mubobue m'ano wɔ mbɛbu mu; Mebɛka tsetsesɛm a no mu yɛ sum:", ""
"PSA.78.3", "Dza yɛatse na yeehu, Na hɛn egyanom aka akyerɛ hɛn no.", ""
"PSA.78.4", "Yɛremmfa nnsuma hɛn mba, Yɛreka EWURADZE ayɛyisɛm kyerɛ nkyirmba, Na n'ahoɔdzen, na n'anwanwa dwuma a ɔayɛ no.", ""
"PSA.78.5", "Na ɔno na ɔdze mbrasɛm etsintsim wɔ Jakob mu, Na ɔahyɛ mbra wɔ Israel mu, Dza ɔdze hyɛɛ hɛn egyanom, Dɛ wɔmma hɔn mba nhu no:", ""
"PSA.78.6", "Ama nkyirmba eehu, mekyerɛ mba a wɔbɔwo hɔn no, Hɔn na wɔbɔsoɛr na wɔaka akyerɛ hɔn mba:", ""
"PSA.78.7", "Ma wɔdze hɔn enyidado ato Nyankopɔn do, Na hɔn werɛ emmfir Nyankopɔn no ndwuma no, Na mbom woedzi ne mbrasɛm do.", ""
"PSA.78.8", "Na wɔannyɛ dɛ hɔn egyanom, Mbasantsen asoɔdzenfo na etuatsewfo; Mbasantsen a wɔmmfa hɔn akoma nnsi dza ɔtsen do, Na hɔn sunsum nntsintsim wɔ Nyankopɔn afamu no.", ""
"PSA.78.9", "Efraim mba a woemia kurakura egyen no, Wɔdaan hɔn ekyir wɔ nkoda no mu;", ""
"PSA.78.10", "Osiandɛ woenndzi Nyankopɔn n'ahyɛmu no do, Na wɔpoow dɛ wɔbɛnantsew ne mbra mu.", ""
"PSA.78.11", "Hɔn werɛ fiir ne ndzeyɛɛ, Na n'anwanwa ndwuma a ɔdze kyerɛɛ hɔn no.", ""
"PSA.78.12", "Ahobowdze na ɔyɛɛ no wɔ hɔn egyanom enyim, Wɔ Egypt asaase do, wɔ Zoan mfuwa mu.", ""
"PSA.78.13", "Ɔpaa po mu, na ɔdze hɔn twaa mu; Na ɔmaa esu no gyinaa dɛ kuw.", ""
"PSA.78.14", "Ɔdze mununkum gyaa hɔn kwan adzekyee so, Na adzesaa nyinara ɔdze ogya kandzea.", ""
"PSA.78.15", "Ɔpaapaa abotan mu wɔ sar no do, Na ɔmaa wɔnoom nsu mee dɛ ofi ebun mu.", ""
"PSA.78.16", "Ɔdze nsutsen so fii ɔbotan mu bae, Na ɔmaa nsu peem dɛ esutsen.", ""
"PSA.78.17", "Naaso wɔkɔr do araa yɛɛ bɔn tsiaa no, Wɔtseew Ɔsorsornyi no do etua wɔ sar no do.", ""
"PSA.78.18", "Na wɔsɔɔ Nyankopɔn hwɛe wɔ hɔn akoma mu Dɛ wobisaa edziban maa hɔn akɔndɔ ntsi.", ""
"PSA.78.19", "Nyew, wɔkasae tsiaa Nyankopɔn; Wɔsee dɛ, Aso Nyankopɔn botum ato pon wɔ sar do?", ""
"PSA.78.20", "Hwɛ, ɔbɔɔ ɔbotan ma nsu tuei, Na nsutsen pemee; Aso obotum ama boodoo so? Aso obenya nam ama ne man?", ""
"PSA.78.21", "Dɛm ntsi EWURADZE tsee, na onyaa ebufuw: Na gya sɔe wɔ Jakob do, Na ebufuw so soɛree tsiaa Israel:", ""
"PSA.78.22", "Osiandɛ wɔanngye Nyankopɔn enndzi, Na wɔammfa hɔn werɛ anntwer no nkwagye.", ""
"PSA.78.23", "Naaso ɔhyɛɛ wimu wɔ sor, Na obuebuee ɔsor mbobow no;", ""
"PSA.78.24", "Na ɔtɔr  manna   guu hɔn do dɛ wondzi, Na ɔdze sor eburow bi maa hɔn.", ""
"PSA.78.25", "Nyimpa dzii akatakyi edziban: Ɔmaa hɔn edziban ma wɔmee.", ""
"PSA.78.26", "Ɔmaa boka mframa bɔɔ wɔ sor: Na ɔdze no tum gyaa pomu mframa kwan.", ""
"PSA.78.27", "Ɔtɔr nam so guu hɔn do dɛ huntuma, Na ntɛkyerɛbowa dɛ mpoano anhwea:", ""
"PSA.78.28", "Na ɔmaa ɔtɔree wɔ hɔn nsera no mu, Dze twaa hɔn tsenabea ho hyiae.", ""
"PSA.78.29", "Nna wodzidzii mee ara yie; Na ɔmaa hɔn dza hɔn kɔn dɔe.", ""
"PSA.78.30", "Hɔn akɔndɔ nnyae nngyaae, Na hɔn edziban da ho da hɔn anomu no,", ""
"PSA.78.31", "Nna Nyankopɔn n'ebufuw soɛree tsiaa hɔn, Na okunkum hɔn mu abran no mu bi, Na ɔbobɔɔ Israel mberantsɛ no hwehwee famu.", ""
"PSA.78.32", "Iyi nyinara mu no mpo nna wɔda ho yɛ bɔn, Na wɔanngye n'anwanwa dwuma no enndzi.", ""
"PSA.78.33", "Dɛm ntsi ɔmaa hɔn nda sae wɔ egyangyandze mu, Na hɔn mfe wɔ ehuyidze mu.", ""
"PSA.78.34", "Aber a okunkum hɔn no, nna wɔhwehwɛɛ n'ekyir kwan: Na wɔsanee hwehwɛɛ Nyankopɔn enyiberdo.", ""
"PSA.78.35", "Na wɔkaa dɛ Nyankopɔn yɛ hɔn botan, Na Ɔsorsor Nyankopɔn no yɛ hɔn pomfo.", ""
"PSA.78.36", "Na wɔdze hɔn ano dzɛfɛdzɛfɛɛw no, Na wɔdze hɔn tɛkyerɛma dzii ator kyerɛɛ no.", ""
"PSA.78.37", "Na hɔn akoma enntsim wɔ no ho, Nkyii so woenndzi nokwar wɔ n'ahyɛmu no mu.", ""
"PSA.78.38", "Naaso, ɔnodze, ayamuhyehye ahyɛ no ma ntsi, ɔdze hɔn emumuyɛ kyɛe, na ɔannsɛɛ hɔn; Nyew, mber pii na ɔdaan n'ebufuw kɔree, Na oennkenyan n'ebufuhyew nyinara.", ""
"PSA.78.39", "Na ɔkaa dɛ wɔyɛ honam ara; Mframa a ɔbɔ kɔ, na ɔnnsan mmba bio.", ""
"PSA.78.40", "Mpɛn ahen ara na wɔanntsew no do etua wɔ sar no do, Na wɔannhow no werɛ wɔ asaase kwawee no do!", ""
"PSA.78.41", "Na wɔsaan bio bɔsɔɔ Nyankopɔn hwɛe, Na woyii Israel Krɔnkrɔnnyi no ehi.", ""
"PSA.78.42", "Wɔannkaa no tum, Eso da a ɔgyee hɔn fii hɔn atamfo nsamu no.", ""
"PSA.78.43", "Mbrɛ ɔyɛɛ ne nsɛnkyerɛdze wɔ Egypt, Na n'anwanwadze wɔ Zoan mfuwa mu;", ""
"PSA.78.44", "Na ɔdaan hɔn esutsen bɔgya, Na hɔn nsupemee, ma woenntum annom no.", ""
"PSA.78.45", "Ɔsomaa atsɛn pii wɔ hɔn mu, ma wɔbɔwee hɔn; Na ntwɛr, ma wɔbɛsɛɛ hɔn.", ""
"PSA.78.46", "Ɔdze hɔn ndɔbaa so maa nkonyinko, Na hɔn edwumadze maa mbɛbɛw.", ""
"PSA.78.47", "Ɔdze ɔsorbo kum hɔn wenyinndua, Na ɔdze nsukyenkyenee bɔɔ hɔn ankye ndua.", ""
"PSA.78.48", "Ɔdze hɔn anyɛmbowa so maa ɔsorbo no, Na hɔn mbowakuw maa asenamambo hyew.", ""
"PSA.78.49", "Ɔtoow n'ebufuw ne hyeehyew no guu hɔn do, Ebufuw, na enyiber, na ahohia, Dɛ abɔfo bɔn a wɔsɛɛ adze.", ""
"PSA.78.50", "Ɔbɔɔ kwan maa n'ebufuw; Ɔammfa hɔn kra annkam owu, Na oyii hɔn maa owuyarba;", ""
"PSA.78.51", "Na okum Egypt mbakan nyinara, Hɔn ahoɔdzen ahyɛse wɔ Ham n'asesee mu:", ""
"PSA.78.52", "Na ogyaa nankasa ne man dɛ nguan, Na ɔkaa hɔn wɔ sar no do dɛ mbowakuw.", ""
"PSA.78.53", "Na ogyaa hɔn dwudwoodwo kɔree, ma woennsuro hwee: Na hɔn atamfo dze, po kataa hɔn do.", ""
"PSA.78.54", "Na ɔdze hɔn baa ne he krɔnkrɔn no do, Bepɔw yi a ne nsa enyimfa tɔe no do.", ""
"PSA.78.55", "Ɔpaam amanaman so wɔ hɔn enyim, Na ɔdze ahoma kyɛe maa hɔn dɛ egyapadze, Na ɔmaa Israel mbusuakuw tsenatsenaa hɔn asesee mu.", ""
"PSA.78.56", "Naaso wɔsɔɔ Ɔsorsor Nyankopɔn hwɛe na wɔtseew no do etua, Na woenndzi mbrasɛm do;", ""
"PSA.78.57", "Mbom wɔsaan ekyir, na wotwaa nkontompɔ dɛ hɔn egyanom: Wɔdaan hɔn faa nkyɛn dɛ egyen daadaafo.", ""
"PSA.78.58", "Na wɔdze hɔn sorɔnsorɔmbea yii no ehi, Na wɔdze hɔn ehonyi a woegu yii no nyinkun.", ""
"PSA.78.59", "Nyankopɔn tsee iyi no, no bo fuwii, Na Israel he yɛɛ no nkɔw koraa:", ""
"PSA.78.60", "Ma ntsi ɔdaan Siloh ntamadan gyaae, Asese no a osii no wɔ nyimpa mu no;", ""
"PSA.78.61", "Na oyii n'ahoɔdzen hyɛɛ ndɔmmum nsa, Na n'enyimnyam hyɛɛ ɔtamfo no nsa.", ""
"PSA.78.62", "Ogyaa ne man maa afona so; Na no bo fuuw n'egyapadze.", ""
"PSA.78.63", "Ogya hyeew hɔn mberantsɛ; Na hɔn mbabaawa ennya ayeforhyia ndwom.", ""
"PSA.78.64", "Hɔn asɔfoe totɔr afona ano; Na hɔn ekunafo enntwa sukwadwom.", ""
"PSA.78.65", "Nna EWURADZE nyaan dɛ obi a ofi nda mu, Dɛ ɔkatakyi a nsa ama oruhuro.", ""
"PSA.78.66", "Na ɔbobɔɔ n'atamfo no korakora nkyirnkyir no: Ɔbɔɔ hɔn sɛɛ hɔn daa.", ""
"PSA.78.67", "Bio so ɔpoow Josef n'asesee, Na ɔannsan mu ennyi Efraim ebusuakuw,", ""
"PSA.78.68", "Mbom ɔsaan mu yii Juda ebusuakuw, Bepɔw Zion a ɔpɛɛ no no.", ""
"PSA.78.69", "Na osii no krɔnkrɔnbea dɛ ɔsor, Dɛ asaase a ɔdze etsim hɔ daa no.", ""
"PSA.78.70", "Ɔsaan mu yii n'akowaa David so, Na oyii no fii nguamban no mu:", ""
"PSA.78.71", "Ɔdze no fii nguamber a wɔma enumfo hɔn ekyirdzi bae, Dɛ ɔmbɛnyɛn ne man Jakob, na n'egyapadze Israel.", ""
"PSA.78.72", "Nna ɔnyɛɛn hɔn dɛ mbrɛ n'akoma mu nokwardzi tse; Na ɔnam ne nsa nyimdzee do gyaa hɔn kwan.", ""
