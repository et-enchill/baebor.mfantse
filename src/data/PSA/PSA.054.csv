"PSA.54.1", "Ao Nyankopɔn, dua wo dzin do gye me, Na dua wo tum do dzi m'asɛm.", ""
"PSA.54.2", "Nyankopɔn, tsie me mpaayi; Yɛ aso ma m'anomu nsɛm.", ""
"PSA.54.3", "Na ɔnanaben asoɛr etsia me, Na nyimpa akakaben rohwehwɛ me kra: Wɔammfa Nyankopɔn ennsi hɔn enyim.", ""
"PSA.54.4", "Hwɛ, Nyankopɔn nye mo boafo: EWURADZE nye mo twitwagyefo.", ""
"PSA.54.5", "Ɔbɛma m'atamfo hɔn mbusu ebua hɔn etsifi: Ɔwoara sɛɛ hɔn wɔ wo nokwar no mu.", ""
"PSA.54.6", "Mebɛpra me yamu mabɔ wo afɔr; Medze ndaase bɛma wo dzin, Ao EWURADZE, osiandɛ oye.", ""
"PSA.54.7", "Na eyi me efi ɔfona nyinara mu; Na m'enyiwa ehu m'apɛdze wɔ m'atamfo do.", ""
