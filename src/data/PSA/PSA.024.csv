"PSA.24.1", "Asaase na dza ɔwɔ do nyinara yɛ EWURADZE dze, Wiadze na hɔn a wɔtse mu nyinara so.", "#Dwom 50.12; 1 Kor 10.26"
"PSA.24.2", "Osiandɛ ɔno na ɔtoo ase wɔ po do, Na ɔdze tsintsiim nsuyirii do.", "#Gye 1.9-10"
"PSA.24.3", "Woana na obotum afow EWURADZE no kokwaa no? Na woana na obegyina ne bea krɔnkrɔn no do?", "#Dwom 15"
"PSA.24.4", "Nyia ne nsa ho nnyi fi, na n’akoma mu tsew; Nyia ɔmma n’enyi nngye adze gyangyan ho, Na ɔnnka ntam akɔhwi mu.", ""
"PSA.24.5", "Ɔno na obenya EWURADZE hɔ nhyira, Na no nkwagye Nyankopɔn no bobu no bem.", "#Isa 48.18"
"PSA.24.6", "Iyi nye mbasantsen a wɔhwehwɛ n’ekyir kwan, Hɔn a wɔhwehwɛ w’enyim no, Jakob Nyankopɔn.", "#Rom 2.28-29"
"PSA.24.7", "Ao, hom aponkɛse, hom mmema hom tsir do ɛ; Na hom tsetse mbobow, hom mmema homho do: Ma enyimnyam Hen no nhɛn mu.", "#Isa 40.3-4"
"PSA.24.8", "Woana nye enyimnyam Hen no? EWURADZE ɔhoɔdzenfo na otumfo no a, EWURADZE ɔko mu otumfo no a.", ""
"PSA.24.9", "Ao, hom aponkɛse, hom mmema hom tsir do ɛ; Nyew, hom tsetse mbobow, hom mmema homho do: Ma enyimnyam Hen no nhɛn mu.", ""
"PSA.24.10", "Woana nye dɛm enyimnyam Hen yi? Dɔm EWURADZE no a, Ɔno nye enyimnyam Hen no.", ""
