"PSA.43.1", "Ao Nyankopɔn, bu me atsɛn na nye ɔman ebusuyɛfo yi ndzi asɛm mma me: Gye me fi nyimpa ɔdaadaafo na osisifo no nsamu.", ""
"PSA.43.2", "Na ɔwo nye m’ahoɔdzen Nyankopɔn, ɔyɛ dɛn ntsi na atow me akyen? Ɔyɛ dɛn ntsi na menam ridzi awerɛhow wɔ ɔtamfo nhyɛdo ntsi yi?", ""
"PSA.43.3", "Ma wo kan na wo nokwar mbra; ma wombegya me kwan: Ma wɔmfa me mbra wo bepɔw krɔnkrɔn no do, Na wo ntamadan no mu.", ""
"PSA.43.4", "Ɔno na mobɔkɔ Nyankopɔn afɔrmbukyia ho, Wɔ m’ehurusi enyigye Nyankopɔn nkyɛn: Na medze nsankutsen beyi wo ayɛw, Ao Nyankopɔn, me Nyankopɔn.", ""
"PSA.43.5", "Me kra, ɔyɛ dɛn ntsi na iridzi mo mu awerɛhow yi? Ma w’enyi nda Nyankopɔn do; na mebɛda ho eyi no ayɛw, Dɛ ɔyɛ m’enyim boafo, na me Nyankopɔn.", ""
