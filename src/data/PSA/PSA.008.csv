"PSA.8.1", "Ao, EWURADZE, hɛn EWURADZE, Mbrɛ wo dzin dua krɔn wɔ asaase nyinara do a! Ɔwo a edze w'enyimnyam akata ɔsor.", ""
"PSA.8.2", "Ɔwo a nkɔkowaba na numfoanomba Tow w'enyimnyam a ɔbor ɔsor mpo no ho ndwom, Ɔwo na esiesie akoban, w'atamfo ntsi, Ama eemua ɔtamfo na ɔwerdzifo no ano.", "#Mat 21.16"
"PSA.8.3", "Sɛ mohwɛ wo sor, wo nsatseaba ano edwuma, Bosoom na nworaba a ahyehyɛ a;", "#Dwom 19.1"
"PSA.8.4", "Nna dasanyi nye woana, na ɔwo ekaa no? Na nyimpa ba, na w'enyi wɔ no do yi?", "#Dwom 144.3; Heb 2.6-9"
"PSA.8.5", "Na ɔwo ama aka no kumaabi ma ɔnye Nyankopɔn asɛ, Na edze enyimnyam na enyidzi abɔ no abɔtsir.", "#Gye 1.26"
"PSA.8.6", "Ɔwo ama oedzi wo nsaano edwuma do tum; Ɔwo edze adze nyinara egu n'ananadze:", "#Mat 28.18; 1 Kor 15.27"
"PSA.8.7", "Nguan na anantwi nyinara, Nyew, na wiramu mbowadoma so;", ""
"PSA.8.8", "Wimu ntumbowa, na po mu nam, Biribiara a ɔnam po mu akwan do.", ""
"PSA.8.9", "Ao, EWURADZE, hɛn EWURADZE, Mbrɛ wo dzin dua krɔn wɔ asaase nyinara do a!", ""
