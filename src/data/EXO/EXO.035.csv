"EXO.35.1", "Na Moses poon Israelmba mboanofo no nyinara hyiae, na ɔsee hɔn dɛ, Nsɛm a EWURADZE ahyɛ dɛ hom nyɛ nye yi.", ""
"EXO.35.2", "Nda esia na wɔmfa nyɛ edwuma, na da a otsia esuon no nyɛ da krɔnkrɔn mma hom, ahomgyeda pa mma EWURADZE: obiara a ɔbɛyɛ edwuma biara wɔ mu no woboku no.", "#Eks 20.8-11; 23.12; 31.15; 34.21; Lev 23.3; Deut 5.12-14"
"EXO.35.3", "Mma hom nnsɔ gya wɔ hom tsenabea nyinara ahomgyeda no.", ""
"EXO.35.4", "Na Moses kasaa kyerɛɛ Israelmba mboanofo no nyinara dɛ, Iyi nye dza EWURADZE hyɛe no, dɛ,", ""
"EXO.35.5", "Hom nyiyi ayɛyɛdze wɔ hom mu mma EWURADZE: obiara a n'akoma pɛ no, ɔmfa EWURADZE n'ayɛyɛdze mbra; sika, nye dwetɛ, nye boran;", ""
"EXO.35.6", "nye bibir, nye ɔberdum, nye serdaa, nye ndwera fɛɛfɛw, nye mpɔnkyenhwi;", ""
"EXO.35.7", "nye nguannyin nwoma a wɔahyɛ no memen, nye nsukraman nwoma, nye akeesia dua;", ""
"EXO.35.8", "nye kandzea no ho ngo, nye ɔserango no nye ɔhyeweduhuam no ho nduhuam;", ""
"EXO.35.9", "nye epopobibirbo, nye nsisimu abo a wɔdze besisi asɔfontar egugudo no nye akatabo no mu.", ""
"EXO.35.10", "Na wɔmma hom mu onyansafo biara mbra, na ɔmbɛhyɛ dza EWURADZE ahyɛ nyinara;", ""
"EXO.35.11", "ntamadan no no buw, nye ne nkatado, nye nkɔtɔkorba, nye ne ntaabow, ne mbeabeamu, n'edum, nye ne ngyinangyinado;", ""
"EXO.35.12", "adaka no, nye no ho mpoma no, mbɔbɔrhu egua no, nye nsensɛnho ntwamutam no;", ""
"EXO.35.13", "ɔpon no, nye no mpoma no, nye no ho ndzɛmba nyinara, nye ɔkyerɛ edziban no:", ""
"EXO.35.14", "eso kandzea no ne kandzeadua no, nye no ho ndzɛmba, nye ne nkandzea, nye kandzea no ho ngo;", ""
"EXO.35.15", "nye eduhuamhyew afɔrmbukyia no, nye no mpoma, nye ɔserango no, nye ɔhyeweduhuam no nye ntamadan abow no, n'abowano nsensɛnho no;", ""
"EXO.35.16", "ɔhyew afɔr afɔrmbukyia no, nye boran serɛnkye no, no mpoma, nye no ho ndzɛmba nyinara, eguarsɛn no nye ne ntaease;", ""
"EXO.35.17", "dampan no ne nsensɛnho no, n'edum no, nye ne ngyinangyinado no, nye dampan no n'abotsen ano nkataano no:", ""
"EXO.35.18", "ntamadan no ho mbɔfondua, nye dampan no ho mbɔfondua, nye ne ntampehoma;", ""
"EXO.35.19", "ntar fɛɛfɛw a wɔapempam, wɔdze som wɔ bea krɔnkrɔn no, ɔsɔfo Aaron ne ntar krɔnkrɔn no, nye ne mbabanyin hɔn ntar a wɔdze bedzi asɔfo no.", ""
"EXO.35.20", "Na Israelmba mboanofo no nyinara fii Moses enyim kɔree.", ""
"EXO.35.21", "Na wɔbae, obiara a n'akoma maa no do, nye obiara a no sunsum kaa no no, na wɔdze EWURADZE ayɛyɛdze no baa dɛ wɔmfa nyɛ ehyiadzibuw no, nye no ho som ndzɛmba nyinara, nye ntar krɔnkrɔn no.", ""
"EXO.35.22", "Na wɔbae, mbanyin nye mbaa nyina, dodow a hɔn akoma pɛ nyinara, na wɔdze nkapo, nye asowamuadze, nye nsɔwanonkaba, nye nkrakyer, sika edwindzi ahorow nyinara bae; mekyerɛ nyimpa biara a ɔpɛɛ dɛ ɔdze sika ayɛyɛdze bɔ afɔr ma EWURADZE.", ""
"EXO.35.23", "Na nyimpa biara a ne nsamu wɔ bibir nye ɔberdum, nye serdaa, nye ndwera fɛɛfɛw, nye mpɔnkyenhwi, nye nguannyin nwoma a wɔahyɛ no memen, nye nsukraman nwoma, ɔdze bae.", ""
"EXO.35.24", "Obiara a ɔbɔɔ dwetɛ nye boran ayɛyɛdze afɔr no ɔdze EWURADZE ayɛyɛdze no bae: na nyimpa biara a ne nsamu wɔ akeesia dua a wɔdze bɛyɛ som edwuma no biara no, ɔdze bae.", ""
"EXO.35.25", "Na mbaa a wɔwɔ nyansa akoma nyinara wɔdze hɔn nsa toow asaaba, na wɔdze dza wɔtowee no bae, bibir, nye ɔberdum, nye serdaa, nye ndwera pa.", ""
"EXO.35.26", "Na mbaa a hɔn akoma kenyaan hɔn wɔ nyansa mu nyinara toow mpɔnkyenhwi no.", ""
"EXO.35.27", "Na mpanyimfo no dze epopobibirbo, nye nsisimu abo a wɔdze besisi egugudo no, nye akatabo no bae;", ""
"EXO.35.28", "nye eduhuam, nye ngo; kandzea ho dze, nye ɔserango ho dze, nye ɔhyew eduhuam ho dze.", ""
"EXO.35.29", "Israelmba no dze ayamuyi ayɛyɛdze brɛɛ EWURADZE; ɔbanyin nye ɔbaa biara a hɔn akoma maa hɔn do dɛ wɔmfa edwuma nyinara a EWURADZE nam Moses ne nsa do hyɛɛ dɛ wɔnyɛ no no ho biribi mbra no a.", ""
"EXO.35.30", "Na Moses see Israelmba no dɛ, Hom nhwɛ, EWURADZE abɔ Bezalel, Uri ba no, Hur ba no a ofi Juda ebusuakuw mu no ne dzin afrɛ no:", ""
"EXO.35.31", "na ɔdze Nyankopɔn sunsum ahyɛ no ma, wɔ nyansa, nye ntseasee, nye nyimdzee, nye edwindzi ahorow nyinara mu;", ""
"EXO.35.32", "na ɔdze aadwen ne tsir mu edzi sika, nye dwetɛ, nye boran,", ""
"EXO.35.33", "nye nsisimu abo ntwitwae, nye nduasian mu edwin, ma oeedzi edwin horow nyinara.", ""
"EXO.35.34", "Na ɔdze ahyɛ n'akoma mu dɛ ɔmfa nkyerɛkyerɛ, ɔno, nye Oholiab, Ahisamak ne babanyin no a ofi Dan ebusuakuw mu no, beenu.", ""
"EXO.35.35", "Hɔn na ɔdze akoma mu nyansa ahyɛ hɔn ma, dɛ wondzi edwin horow nyinara, ɔbosiamfo, nye duadwimfo, nye ɔwemfo a odzi bibir, nye ɔberdum, serdaa, nye ndwera fɛɛfɛw mu edwin, nye ɔtanwemfo dze no, mekyerɛ hɔn a wodzi edwin biara, nye hɔn a wɔdwen hɔn tsir mu dzi edwin horow.", ""
