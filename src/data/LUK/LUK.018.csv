"LUK.18.1", "Na obuu hɔn bɛ bi dze kyerɛɛ dɛ otwar dɛ nyimpa bɔ mpaa daa, na ɔnntɔ bahaw:", ""
"LUK.18.2", "Ɔtsɛmbuafo bi wɔ kurow bi mu a onnsuro Nyankopɔn, eso ɔmmfɛr nyimpa.", ""
"LUK.18.3", "Nna okunafo bi wɔ kurow no mu; na ɔdze ne nkyɛn mbae ara bɛsee dɛ, Dzi m’asɛm na gye me wɔ me tamfo nsamu.", ""
"LUK.18.4", "Na ɔammpen ma ɔkyɛr kakra; na n’ekyir no ɔkae wɔ no mu dɛ, Munnsuro Nyankopɔn eso memmfɛr nyimpa,", ""
"LUK.18.5", "naaso osiandɛ okunafo yi rehaw me ntsi, mibedzi n’asɛm ama no, amma ɔaammfa ne ba a ɔba daa no ammbɛtseetsee me.", ""
"LUK.18.6", "Na Ewuradze see dɛ,  Hom ntsie dza ɔtsɛmbuafo a ɔnntsen yi mpo reka.", ""
"LUK.18.7", "Ana Nyankopɔn nnkedzi ama ne mpamufo a wosu frɛ no adzekyee nye adzesaa? Aso ɔbɛkyɛr hɔn asɛm ho pii ana ɔaboa hɔn?", ""
"LUK.18.8", "Mese hom dɛ, obedzi asɛm agye hɔn ntsɛm. Naaso sɛ nyimpa Ba no ba a, ana obohu gyedzi wɔ asaase do anaa?", ""
"LUK.18.9", "Na obuu binom a wɔdze hɔnho twer hɔnho dɛ wɔtsen na wommbu nkaa no bi bɛ yi dɛ,", ""
"LUK.18.10", "Nyimpa beenu kɔr asɔrfi mu dɛ wɔrokɔsɔr; ɔbaako yɛ Farisiinyi, na ɔbaako so yɛ towgyenyi.", ""
"LUK.18.11", "Farisiinyi no gyinae sɔree wɔ no mu dɛ, Nyankopɔn, meda wo ase dɛ menntse dɛ mbrɛ nyimpa nkaa no tse, apempensifo, nkontompɔfo, nyefafo, anaa dɛ towgyenyi yi mpo.", ""
"LUK.18.12", "Midzi mbuada mpɛn ebien wɔ dapɛn mu; miyi dza mowɔ nyina do ebupɛndu du mema.", ""
"LUK.18.13", "Na towgyenyi no gyinaa ekyirekyir, ɔammpɛ dɛ ɔma n’enyiwa do kyerɛ sor mpo, na ɔdze ne nsa hwee koko do see dɛ, Nyankopɔn, hu emi dzebɔnyɛnyi mbɔbɔr.", ""
"LUK.18.14", "Mese hom dɛ, Oyi dze bem saan ne fie mbom, kyɛɛn ɔbaako no: na obiara a ɔbɛma noho do no, wɔbɛbrɛ no adze; na obiara a ɔbɛbrɛ noho adze no, wɔbɛma no do.", "#Mat 23.12; Luk 14.11"
"LUK.18.15", "Na wɔdze hɔn mbɔdomaba so brɛɛ no dɛ ɔmfa ne nsa nka hɔn; na esuafo no hunii no, wotwuuw hɔn enyim.", ""
"LUK.18.16", "Na Jesus frɛɛ hɔn baa ne nkyɛn, na ɔsee dɛ, Hom mma mbofraba no kwan ma wɔmbra me nkyɛn, na mma hom nnsiw hɔn kwan, na woyi dɛm na Nyankopɔn ahenman no yɛ hɔndze.", ""
"LUK.18.17", "Meka no nokwar mu kyerɛ hom dɛ, Obiara a ɔnnkɛgye Nyankopɔn ahenman no dɛ abofraba no, ɔnnkɔkɔ mu da.", ""
"LUK.18.18", "Na ɔpanyin bi bisaa no dɛ, Kyerɛkyerɛfo pa, ebɛnadze na menyɛ ma meenya onnyiewiei nkwa ayɛ medze?", ""
"LUK.18.19", "Na Jesus see no dɛ,  Ɔyɛ dɛn na efrɛ me papa? Obiara nnyɛ papa gyedɛ ɔbaako: ɔno nye Nyankopɔn.", ""
"LUK.18.20", "Inyim mbransɛm no, Mma nndzi ewu, Mma nnto awar, Mma nnwia adze, Mma nngye dasewia, Dzi w’egya nye wo na nyi.", "#Eks 20.14; Deut 5.18; Eks 20.13; Deut 5.17; Eks 20.15; Deut 5.19; Eks 20.16; Deut 5.20; Eks 20.12; Deut 5.16"
"LUK.18.21", "Na ɔsee dɛ, Yinom nyinara mifitsi me mbofraber mu na medzi do.", ""
"LUK.18.22", "Na Jesus tsee dɛm no, ɔsee no dɛ,  Ɔda ho ka wo adze kor: kɔtɔn dza ewɔ nyinara, na kyɛ ma ehiafo, na ibenya akoradze wɔ sor, na bra bɛka mo do.", ""
"LUK.18.23", "Na ɔtsee yi no ɔyɛɛ no awerɛhow dɛ, osiandɛ ɔyɛ ɔhonyanyi mapa.", ""
"LUK.18.24", "Na Jesus hun no no, ɔsee dɛ,  Ebɛn dzen na ɔyɛ ma hɔn a wɔwɔ ahonya dɛ wɔbɔkɔ Nyankopɔn n’ahenman mu!", ""
"LUK.18.25", "Na ɔyɛ mberɛw ma efupɔnkɔ dɛ obodua doroba enyiwa mu kyɛn dɛ ɔhonyanyi bɔkɔ Nyankopɔn n’ahenman mu.", ""
"LUK.18.26", "Na hɔn a wɔtsee no kaa dɛ, Dɛm a nna woana na wobotum agye no nkwa?", ""
"LUK.18.27", "Na ɔsee dɛ,  Dza nyimpa nntum nnyɛ no, ɔnnso Nyankopɔn yɛ.", ""
"LUK.18.28", "Na Peter see dɛ, Hwɛ, yeegyaa hɛn ndzɛmba nyina na yɛabɛka wo do.", ""
"LUK.18.29", "Na ɔsee hɔn dɛ,  Nokwar mese hom dɛ, Obi nnyi hɔ a oegyaa fie anaa yer anaa enuanom anaa awofo anaa mba wɔ Nyankopɔn n’ahenman ntsi,", ""
"LUK.18.30", "na onnkenya ho mbɔho pii wɔ ber yi mu, na wiadze a ɔreba no mu onnyiewiei nkwa.", ""
"LUK.18.31", "Na ɔfaa duebien no na ɔsee hɔn dɛ,  Hwɛ, yɛrokɔ Jerusalɛm, na ndzɛmba a nkɔnhyɛfo no akyerɛw no nyimpa Ba no ho nyina bɛba mu.", ""
"LUK.18.32", "Na wobeyi no ama amanamamfo, na wobesi no atwetwe, na wɔabɔ no adapaa, na wɔatoto ntafi egu no do;", ""
"LUK.18.33", "na wɔaka no mpire, na woeku no; na da a otsia ebiasa no ɔbɔsoɛr bio.", ""
"LUK.18.34", "Na hɔn dze wɔanntse iyinom mu biara ase, na asɛm yi sumaa hɔn, na woennhu dza ɔreka no.", ""
"LUK.18.35", "Na ɔbaa dɛ ɔbɛɛn Jeriko no, onyifurafo bi tse kwan nkyɛn reserɛserɛ adze;", ""
"LUK.18.36", "na ɔtsee dɛ nyimpadodow rutwa mu no, obisaa dɛ ebɛn asɛm rokɔ do?", ""
"LUK.18.37", "Na wɔkaa kyerɛɛ no dɛ Jesus Nazarɛtnyi no na ɔresen.", ""
"LUK.18.38", "Na ɔkaa mu see dɛ, Jesus, David ba, hu me mbɔbɔr!", ""
"LUK.18.39", "Na hɔn a wodzi kan no braa no dɛ ɔnka n’ano nto mu; na ɔnodze, mbom ɔtseaa mu dzendzen dɛ, David ba, hu me mbɔbɔr.", ""
"LUK.18.40", "Na Jesus gyinae, na ɔkaa dɛ wɔmfa no mbra ne nkyɛn; na ɔbɛnee no, obisaa no dɛ,", ""
"LUK.18.41", "Ebɛnadze na epɛ dɛ meyɛ mema wo?  Na ɔsee dɛ, Ewuradze, nkyɛ meehu adze.", ""
"LUK.18.42", "Na Jesus see no dɛ,  Hu adze: wo gyedzi agye wo.", ""
"LUK.18.43", "Na amonmu hɔ ara ohun adze, na ɔkaa no do, dze enyimnyam maa Nyankopɔn; na nkorɔfo no nyina hunii no, wɔdze ayɛyi maa Nyankopɔn.", ""
