"LUK.17.1", "Na ɔkaa kyerɛɛ n’esuafo no dɛ,  Ɔyɛ dɛn ara a fintsidua bɛba: na nyia ɔnam no do bɛba no ndue!", ""
"LUK.17.2", "Oye ma no dɛ wɔdze ewuyambo sɛn no kɔn mu, na wɔdze no kɔto po mu, kyɛn dɛ ɔbɔto nkakraba yi mu baako fintsidua.", ""
"LUK.17.3", "Hom nhwɛ homho yie: sɛ wo nua fom wo a, ka n’enyim; na sɛ onu noho a, fa kyɛ no.", "#Mat 18.15"
"LUK.17.4", "Na sɛ ɔfom wo mpɛn esuon da kor, na sɛ ɔsan ba wo hɔ mpɛn esuon da kor se dɛ, Menu moho a, fa kyɛ no.", ""
"LUK.17.5", "Na asomafo no see Ewuradze dɛ, To hɛn gyedzi mu.", ""
"LUK.17.6", "Na Ewuradze see dɛ,  Sɛ hom wɔ gyedzi a ɔtse dɛ sinape abafua a ne kɛse tse dɛ wusa aba a,     nkyɛ hom bɛse ankye dua yi dɛ, Wo ndwow ase ntutu, na kɛtsɛw po mu, na nkyɛ obetsie hom.", "#17.6 SINAPE: Iyi yɛ Griik kasa a ogyina hɔ ma Mustard. Ɔyɛ aba ketseketse bi naaso onyin yɛ dua kɛsenara."
"LUK.17.7", "Na hom mu woana na ɔwɔ akowaa a ofuntum daadze, anaa ɔhwɛ nguantsen, na sɛ ofi hamu ba fie a, ɔbɛse no dɛ, Bra ntsɛm bɛtsena edzidzi;", ""
"LUK.17.8", "na mbom ɔrennse no dɛ, Siesie dza mibedzi na bɔ woho do bɔsom me, na mindzidzi na monnom ana, na ekyirii wo so edzidzi na anom?", ""
"LUK.17.9", "Ana ɔbɛda akowaa no ase dɛ ɔayɛ dza wɔhyɛɛ no no?", ""
"LUK.17.10", "Dɛmara na hom so sɛ hom wie dza wɔahyɛ hom nyina yɛ a, hom nse dɛ, Yɛyɛ nkowaa a mfaso nnyi hɛn ho: yɛayɛ dza ɔsɛ dɛ yɛyɛ.", ""
"LUK.17.11", "Na ɔbaa dɛ ɔrokɔ Jerusalɛm no, okotwaa mu wɔ Samaria nye Galilii ntoaado.", ""
"LUK.17.12", "Na ɔrekɛhɛn kurow bi mu no, mbarimba du a wɔyɛ akwatafo hyiaa no a wogyinagyinaa ekyir;", ""
"LUK.17.13", "na wɔmaa hɔn ndze do see dɛ, Yewura Jesus, hu hɛn mbɔbɔr.", ""
"LUK.17.14", "Na ohun hɔn no, ɔsee hɔn dɛ,  Hom nkɔ mfa hom ho nkɛkyerɛ asɔfo no. Na ɔbaa dɛ wɔrokɔ no, hɔn ho sanee.", "#Lev 14.1-32"
"LUK.17.15", "Na hɔn mu baako hun dɛ no ho asan no, ɔsaan n’ekyir dze ndze kɛse hyɛɛ Nyankopɔn enyimnyam,", ""
"LUK.17.16", "na ɔdze n’enyim butuuw famu wɔ n’ananadze daa no ase: nna ɔno yɛ Samarianyi.", ""
"LUK.17.17", "Na Jesus bisaa dɛ,  Ana nnyɛ du na hɔn ho sanee? Na baakron no dze wɔwɔ hen?", ""
"LUK.17.18", "Woennhu obiara a ɔsanee dze enyimnyam brɛɛ Nyankopɔn, dɛ ɔhɔho yi nko?", ""
"LUK.17.19", "Na ɔsee no dɛ,  Soɛr kɔ: wo gyedzi agye wo.", ""
"LUK.17.20", "Na Farisiifo no bisaa no dɛ aber bɛn na Nyankopɔn ahenman no bɛba no, obuaa hɔn dɛ, Nyankopɔn ahenman no mmba dɛ enyi tuae,", ""
"LUK.17.21", "na eso wɔrennse dɛ, Hwɛ ha, anaa, Hwɛ hɔ: na hwɛ, Nyankopɔn ahenman no wɔ hom mu.", ""
"LUK.17.22", "Na ɔsee n’esuafo no dɛ,  Nda bi bɛba a hom bɛpɛ nyimpa Ba ne nda no mu kor ahwɛ, na hom nnkohu.", ""
"LUK.17.23", "Na wɔbɛka kyerɛ hom dɛ,  Hwɛ ha, anaa, Hwɛ hɔ no a, mma hom nnkɔ, eso mma hom nndzi hɔn ekyir.", ""
"LUK.17.24", "Na dɛ mbrɛ enyinam tsew nyinam fi sor hyerɛn kɔ ase beebi no, dɛmara na nyimpa Ba no bɛyɛ wɔ ne da no mu.", ""
"LUK.17.25", "Na otwar dɛ obohu amandze pii, na ɔsantsen yi apow no ana.", ""
"LUK.17.26", "Na dɛ mbrɛ ɔyɛe wɔ Noa nda no mu no, mbrɛ ɔbɛyɛ wɔ nyimpa Ba no ne nda mu ara nye no.", ""
"LUK.17.27", "Na wodzidzii, wɔnomee, wɔwaree, wɔmaa awar dze kodur da a Noa kɔr hɛn adaka no mu, na nsuyirii no bae bɛsɛɛ hɔn nyina.", ""
"LUK.17.28", "Dɛmara na ɔyɛe wɔ Lot nda no mu: wodzidzii, wɔnomee, wɔtɔe, wɔtɔnee, woduae, wɔtowee;", ""
"LUK.17.29", "na da ara a Lot fiir Sodom firii no, nna ogya nye sɔɔfee fi sor tɔree bɛsɛɛ hɔn nyina;", ""
"LUK.17.30", "dɛmara so na ɔbɛyɛ wɔ da a wobeyi nyimpa Ba no edzi no.", ""
"LUK.17.31", "Da no, nyia ɔwɔ dan etsifi na n’adze wɔ dan mu no, mma onnsian mmbɛfa; na nyia ɔwɔ haban mu no so, mma ɔnnsan n’ekyir.", "#Mat 24.17, 18; Mar 13.15, 16"
"LUK.17.32", "Hom nkaa Lot ne yer no.", "#Gye 19.26"
"LUK.17.33", "Obiara a ɔbɔhwehwɛ dɛ ɔgye no nkwa ayɛ nedze no, ɔbɛyew no; na obiara a ɔbɛyew no nkwa no, ɔbɛgye no.", "#Mat 10.39; 16.25; Mar 8.35; Luk 9.24; Joh 12.25"
"LUK.17.34", "Mese hom dɛ, Anadwe no mbarimba beenu bɛda mpa kor do, na wɔbɛfa baako na woegya baako.", ""
"LUK.17.35", "Mbaa beenu bɔbɔ mu ayam ewu, na wɔbɛfa baako na woegya baako.", ""
"LUK.17.36", "[ Mbarimba beenu bɔwɔ haban mu, wɔbɛfa baako na woegya baako. ]", "#17.36 Akyerɛwfo no binom mmfa nkyekyɛmu 36 no mmba hɔn dze mu."
"LUK.17.37", "Na wobuaa no dɛ, Hen a, Ewuradze? Na ɔsee hɔn dɛ, Mbrɛ fun wɔ no, hɔ na mpɛtɛ bɔboaboa hɔn ano.", ""
