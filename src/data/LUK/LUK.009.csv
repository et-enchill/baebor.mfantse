"LUK.9.1", "Na ɔfrɛɛ duebien no boaa ano, na ɔmaa hɔn ahoɔdzen nye tum wɔ mbɔnsam nyina na ayarsa do.", ""
"LUK.9.2", "Na ɔsomaa hɔn dɛ wɔnkɛka Nyankopɔn ahenman no ho asɛm, na wɔmma ayarfo nya ayarsa.", ""
"LUK.9.3", "Na ɔsee hɔn dɛ,  Mma hom mmfa biribiara nntu kwan, mma hom mmfa poma anaa kotoku anaa edziban anaa sika, na mma hom mmfa ntar ebien so.", "#Luk 10.4-11"
"LUK.9.4", "Na fie biara a hom bɛhɛn mu no, hom ntsena hɔ ara, na hom eefi hɔ akɔ.", ""
"LUK.9.5", "Na hɔn a wɔrenngye hom no, hom fi kurow mu hɔ rokɔ a, hom mporoporow hom ananadze huntuma ngye dase ntsia hɔn.", "#Ndwu 13.51"
"LUK.9.6", "Na wosii mu koduaduaa nkurow no nyina mu kaa asɛmpa no, na wɔsaa yarba wɔ mbea nyina.", ""
"LUK.9.7", "Na ɔmansinhen Herod tsee dza ɔyɛe nyina, na ne tsirmu yɛɛ no basabasa, osiandɛ binom kaa dɛ John efi ewufo mu asoɛr;", "#Mat 16.14; Mar 8.28; Luk 9.19"
"LUK.9.8", "na binom so kaa dɛ Elija eyi noho; na binom so dɛ tsetse nkɔnhyɛfo no mu baako asoɛr bio.", ""
"LUK.9.9", "Na Herod see dɛ, Metwa John ne tsir; na woana nye nyia metse no ho nsɛm dɛm yi? Na ɔpɛɛ dɛ nkyɛ obohu no.", ""
"LUK.9.10", "Na asomafo no sanee bae no, wɔbɛkaa dza wɔakɛyɛ nyina kyerɛɛ no. Na ɔfaa hɔn kɔr nkyɛn beebi, wɔ kurow a wɔfrɛ no Bɛtsaeda no mu.", ""
"LUK.9.11", "Na nyimpadodow no hunii no, wɔkɛkaa no do; na ɔgyee hɔn na ɔkaa Nyankopɔn ahenman no ho asɛm kyerɛɛ hɔn, na ɔsaa hɔn a wohia ayarsa no yarba.", ""
"LUK.9.12", "Na wi rokɔtɔ no, duebien no bae bɛsee no dɛ, Gya nyimpadodow yi kwan ma wɔnkɔ nkurow nye nkuraase a woetwa ehyia yi mu nkɛtsena hɔ, ama woeenya edziban: na mbrɛ yɛwɔ yi dze, sar do a.", ""
"LUK.9.13", "Na ɔsee hɔn dɛ,  Homara hom mma hɔn biribi ma wondzi.  Na wobuaa dɛ, Yennyi biribiara dɛ paanoo enum, na esunam ebien, gyedɛ yɛkɔ kɔtɔ edziban ma nkorɔfo yi nyina.", ""
"LUK.9.14", "Na wɔbɛyɛ mbarimba mpemenum. Na ɔsee n'esuafo no dɛ,  Hom mma wɔntsenatsena famu ekuw mu, eduonum, eduonum.", ""
"LUK.9.15", "Na wɔyɛɛ dɛm na wɔmaa hɔn nyina tsenaa famu.", ""
"LUK.9.16", "Na ɔfaa paanoo enum no, nye esunam ebien no, na ɔhwɛɛ sor no, ohyiraa do, na obubui dze maa n'esuafo no dɛ wɔnkyɛ mma nyimpadodow no.", ""
"LUK.9.17", "Na hɔn nyina dzidzii na wɔmee; na wɔtasee mporoporoba a ɔboor do no nkɛntsɛn duebien.", ""
"LUK.9.18", "Na aber bi a noara nko wɔ hɔ rosɔr na n'esuafo no ka no ho no, obisaa hɔn dɛ,  Nyimpadodow se dɛ woana nye me?", ""
"LUK.9.19", "Na wobuae see dɛ, John Onumanyi no a, na binom se Elija a; binom so se dɛ tsetse nkɔnhyɛfo no bi na ɔasoɛr bio.", "#Mat 14.1, 2; Mar 6.14-15; Luk 9.7-8"
"LUK.9.20", "Na obisaa hɔn dɛ,  Na hom dze, hom se dɛ woana nye me?  Na Peter buae see dɛ, Nyankopɔn ne Kraest no a.", "#Joh 6.68, 69"
"LUK.9.21", "Na ɔbraa hɔn hyɛɛ hɔn dɛ mma wɔnnka iyi nnkyerɛ obiara,", ""
"LUK.9.22", "na ɔsee dɛ,  Ɔsɛ nyimpa Ba no dɛ obohu amandze pii, na mpanyimfo nye asɔfompanyin nye kyerɛwfo no apow no, na woeku no, na da a otsia ebiasa no oenyan.", ""
"LUK.9.23", "Na ɔkaa kyerɛɛ hɔn nyina dɛ,  Sɛ obi pɛ dɛ odzi m'ekyir a, ma ɔmpow noho, na ɔmma ne mbeamudua do daa na ɔnka mo do.", "#Mat 10.38; Luk 14.27"
"LUK.9.24", "Na obiara a ɔpɛ dɛ ɔkora ne nkwa no, ɔbɔhwer no, na obiara a ɔbɔhwer no nkwa wɔ emi ntsi, ɔno na obenya no bio.", "#Mat 10.39; Luk 17.33; Joh 12.25"
"LUK.9.25", "Na sɛ nyimpa nya wiadze nyina, na sɛ ɔyew noho, anaaso ɔhwer ne kra a, ebɛn mfaso na obenya?", ""
"LUK.9.26", "Osiandɛ obiara a n'enyi bɔto emi nye me nsɛm ho no, ɔno na nyimpa Ba no n'enyi bɔto no ho, ber a ɔdze nankasa nye n'Egya nye abɔfo krɔnkrɔn enyimnyam no bɛba no.", ""
"LUK.9.27", "Na meka kyerɛ hom nokwar mu dɛ, Hɔn a wogyina ha yi, binom wɔ hɔ a wɔronnsɔ owu nnhwɛ ansaana woehu Nyankopɔn n'ahenman no.", ""
"LUK.9.28", "Na ɔbaa dɛ nsɛm yi ekyir bɛyɛ ndaawɔtwe no, ɔfaa Peter, John nye James, na ɔkɔr kokwaa bi do kɔsɔree.", ""
"LUK.9.29", "Na ɔrosɔr no, n'enyim su sakyeree, na ne ntar yɛɛ fitaa hyɛnhyɛnn.", ""
"LUK.9.30", "Na hwɛ, mbarimba beenu nye no kasae: wɔyɛ Moses nye Elija.", ""
"LUK.9.31", "Hɔn na woyii hɔnho wɔ enyimnyam mu, na wɔkaa wu a orukowu wɔ Jerusalɛm no ho asɛm.", ""
"LUK.9.32", "Nna nda afa Peter nye hɔn a wɔka no ho no kɛsenara, na wonyanee no, wohun n'enyimnyam nye mbarimba beenu a wogyina ne nkyɛn no.", ""
"LUK.9.33", "Na ɔbaa dɛ worisi mu efi ne nkyɛn no, Peter see Jesus dɛ, Ewuradze, oye ma hɛn dɛ yɛtsena ha, na ma yɛmbɔ asese ebiasa, wodze kor, Moses dze kor, Elija dze kor; a nna onnyim dza ɔreka.", ""
"LUK.9.34", "Na ɔreka dɛm no, mununkum bɛkataa hɔn do; na wɔrehɛn mununkum no mu no, wosuroi.", ""
"LUK.9.35", "Na ndze fi mununkum no mu baa dɛ, Oyi nye me Ba, nyia masan mu meyi no: hom ntsie no.", ""
"LUK.9.36", "Na ndze no twaa mu no, nna aka Jesus nko wɔ hɔ. Na womuamuaa do, na nda no mu no wɔannka ndzɛmba a wohunii no ho asɛm biara annkyerɛ obiara.", ""
"LUK.9.37", "Na ɔbaa dɛ n'adzekyee a wofi kokwaa no do baa famu no, nyimpadodow pii behyiaa no.", ""
"LUK.9.38", "Hɔ no ara, obi fi nyimpadodow no mu tseaa mu dɛ, Kyerɛkyerɛfo, meserɛ wo, hwɛ me ba yi: na me ba kor ara nye no;", ""
"LUK.9.39", "na sunsum bi kyer no, na ɔka mu awerɛfir mu, na ɔtsetsew no ma n'ano twa ehur, na ɔposa no araa ma ɔyɛ dzen ana oegyaa no.", ""
"LUK.9.40", "Na meserɛɛ w'esuafo no dɛ wontu no, naaso woenntum.", ""
"LUK.9.41", "Na Jesus buae see dɛ,  Ao ɔsantsen a hom nnyi gyedzi na hom akyea, menye hom ntsena na minsie hom ho abotar nkodu dabɛn? Fa wo ba no bra ha.", ""
"LUK.9.42", "Na ɔreba no, sunsum fi no twaa no hwee famu, na ɔtsetseew no, na Jesus bɔɔ sunsum fi no ham, na ɔsaa abofra no yarba, na ɔdze no maa n'egya.", ""
"LUK.9.43", "Na hɔn nyina ho boow hɔn, wɔ Nyankopɔn no tumdzi kɛse no ntsi. Na ber a obiara no ho abow no wɔ ndzɛmba a Jesus yɛe nyina ho no, ɔsee n'esuafo no dɛ,", ""
"LUK.9.44", "Hom mma nsɛm yi nkɔ hom asomu: na nyimpa Ba no, woribeyi no ahyɛ nyimpa nsa.", ""
"LUK.9.45", "Na wɔanntse asɛm yi ase, na ohuntaa hɔn amma woeennhu, na wosuroo dɛ wobebisa no asɛm yi ho biribi.", ""
"LUK.9.46", "Na atsɛnyiyi baa hɔn mu dɛ hɔn mu woana na ɔyɛ kɛse.", "#Luk 22.24"
"LUK.9.47", "Na Jesus hun hɔn akoma mu adwen no, ɔfaa abofraba bi gyinaa ne nkyɛn,", ""
"LUK.9.48", "na ɔsee hɔn dɛ,  Obiara a ɔbɛgye abofraba yi wɔ me dzin mu no, ɔgye emi mara; na obiara a ɔgye me no, ɔgye nyia ɔsomaa me no: na nyia ɔyɛ ekumaba wɔ hom nyina mu no, ɔno na ɔyɛ kɛse.", "#Mat 10.40; Luk 10.16; Joh 13.20"
"LUK.9.49", "Na John buae see dɛ, Hɛn wura, yehun obi dɛ ɔdze wo dzin rutu esunsum fi, na yesiiw no kwan, osiandɛ ɔnnka hɛn ho.", ""
"LUK.9.50", "Na Jesus see no dɛ,  Mma hom nnsiw no kwan: na nyia onntsia hom no, ɔwɔ hom afa.", ""
"LUK.9.51", "Na ɔbaa dɛ nda a wɔrebɛfa no akɔ sor reyɛ edu no, osii n'adwen pi dze n'enyi kyerɛɛ dɛ ɔrokɔ Jerusalɛm,", ""
"LUK.9.52", "na ɔsomaa abɔfo dzii n'enyim kan; na wɔkɔree no, wɔkɛhɛɛn Samariafo kurow bi mu dɛ worikesiesie hɔ ama no.", ""
"LUK.9.53", "Naaso wɔanngye no, osiandɛ nna n'enyi kyerɛ Jerusalɛm.", ""
"LUK.9.54", "Na n'esuafo James nye John hunii no, wɔsee dɛ, Ewuradze, ana epɛ dɛ yɛka ma ogya fi sor ba bɛhyew hɔn?", "#2 Ahe 1.9-16"
"LUK.9.55", "Naaso Jesus daan noho twuuw hɔn enyim;", "#9.55-56 Akyerɛwfo binom dze sɔw do dɛ: hom nnyim sunsum ko a hom yɛ nedze, osiandɛ Nyimpa Ba no ammbɛsɛɛ nyimpa, mbom ɔbɛgyee hɔn nkwa."
"LUK.9.56", "Na wɔkɔr ekuroba bi so mu.", ""
"LUK.9.57", "Na wɔnam kwan mu rokɔ no, obi kaa kyerɛɛ no dɛ, Beebiara a ebɔkɔ no, mebɛka wo do.", ""
"LUK.9.58", "Na Jesus see no dɛ,  Nsɔ wɔ etu, na wimu nnoma wɔ mberɛbuw, naaso nyimpa Ba no dze, onnyi beebi a ɔdze ne tsir to.", ""
"LUK.9.59", "Na Jesus see obi so dɛ,  Ka mo do,  na ɔsee no dɛ, Ma me kwan ma monkɔ minkesie m'egya ana.", ""
"LUK.9.60", "Na ɔsee no dɛ,  Ma ewufo nsie hɔnara hɔn ewufo, na ɔwo dze, kɔ kɛka Nyankopɔn n'ahenman ho asɛm.", ""
"LUK.9.61", "Na obi so see no dɛ, Ewuradze, mebɛka wo do, na ma me kwan ma menkɛkra hɔn a wɔwɔ me fie ana.", "#1 Ahe 19.20"
"LUK.9.62", "Na Jesus see no dɛ,  Obi a ɔdze ne nsa kosuo funtumdadze no mu, na ɔhwɛ n'ekyir no, ɔmmfata Nyankopɔn ahenman no.", ""
