"1CH.20.1", "Na ɔbaa dɛ aber a n'afedan no durii no, aber a ahemfo wotu sa mu no, nna Joab dze dɔm no n'ahoɔdzen no kɔree kɛsɛɛ Ammonmba man no, na wokotuaa Rabaa. Na David dze, otsintsimii wɔ Jerusalɛm. Na Joab bɔɔ Rabaa, na obutuuw no.", "#2 Sam 11.1"
"1CH.20.2", "Na David yii hɔn hen n'ahenkyɛw no wɔ ne tsir, na ohun dɛ ɔtow sika  talent,   na no mu wɔ aboɔdzen abo; na wɔdze hyɛɛ David ne tsir: na ɔdze kurow no mu asadze piigyan mbordo puei bae.", ""
"1CH.20.3", "Na ɔdze nkorɔfo a wɔwɔ mu no puei bae, na ɔdze nseradaa, na dadze dɛtseporoweedze, na nkuma twitwaa hɔn. Na mbrɛ David dze yɛɛ Ammonmba nkurow no nyinara nye no. Na David na ɔman no nyinara sanee baa Jerusalɛm.", ""
"1CH.20.4", "Na iyi ekyir no ɔbaa dɛ Filistiafo no nyaa ɔko wɔ Gezer: nna Husatnyi Sibekai kum Sippai a ɔyɛ ɔkraban no ne mba no mu bi no: na wɔbrɛɛ hɔn adze.", ""
"1CH.20.5", "Na wɔnye Filistiafo nyaa ɔko bio; na Jair ne ba Elhanan kum Gitinyi Goliat no nua Lahmi a ne peaa no kura tse dɛ ɔtanwemfo n'asadua.", "#1 Sam 17.4-7"
"1CH.20.6", "Na ɔko baa bio wɔ Gat, mbrɛ ɔbarimba pankor bi a ne nsatseaba na n'anansɔba yɛ eduonu anan, nsakum kor do esia, na anansa kor do esia; na ɔno so ɔkraban woo no.", ""
"1CH.20.7", "Na aber a orutwitwa Israel mpowa no, David no nua Simea ne ba Jonatan kum no.", ""
"1CH.20.8", "Woyinom na wɔwoo hɔn maa ɔkraban no wɔ Gat; na wɔtotɔree wɔ David, na no nkowaa no hɔn nsaano.", ""
