"1CH.4.1", "Juda ne mba nye; Perez, Hezron, Karmi, Hur, na Sobal.", ""
"1CH.4.2", "Na Sobal ne ba Reaia woo Jahat; na Jahat woo Ahumai na Lahad. Woyinom nye Zoratfo ebusuafo.", ""
"1CH.4.3", "Na woyinom nye Etam n’egya ne mba; Jezreel, na Isma, na Idbash: na hɔn akyerɛbaa ne dzin dze Hazelelponi:", ""
"1CH.4.4", "na Gedor n’egya nye Penuel, na Husa so n’egya nye Ezer. Woyinom nye Bɛtlɛhɛm n’egya Efrata, n’abakan Hur ne mba.", ""
"1CH.4.5", "Na Tekoa n’egya Ashur wɔ yernom beenu, Hela na Naara.", ""
"1CH.4.6", "Na Naara woo Ahuzzam, Hefer, Temeni, na Haahastari maa no. Woyinom nye Naara ne mba.", ""
"1CH.4.7", "Na Hela ne mba nye Zeret, Izhar, na Etnan.", ""
"1CH.4.8", "Na Hakoz woo Anub, na Zobeba, na Harum ne ba Aharhel n’ebusuafo.", ""
"1CH.4.9", "Na Jabez nyaa enyimnyam seen no nuanom: na ne na frɛɛ ne dzin Jabez, see dɛ, Medze yaw na mowoo no.", ""
"1CH.4.10", "Na Jabez frɛɛ Israel Nyankopɔn, see dɛ, Ao nkyɛ edze nhyira ara eehyira me, na aatrɛ me he mu, na wo nsa eedzi m’ekyir, na nkyɛ eesie me efi mbusu ho, ama ɔaammfa ɔhaw ammbrɛ me! Na Nyankopɔn maa no dza obisae no.", ""
"1CH.4.11", "Na Suha no nua Kelub woo Mehir a ɔyɛ Eston n’egya no.", ""
"1CH.4.12", "Na Eston woo Bɛt-rafa, na Pasea, na Ir-nahas n’egya Tehinna. Woyinom nye Reeka nkorɔfo.", ""
"1CH.4.13", "Na Kenaz ne mba; Otiniel, na Seraia: na Otiniel ne mba nye; Hatat na Meonotai.", ""
"1CH.4.14", "Na Meonotai woo Ofra: na Seraia woo Ge-harasim n’egya Joab; nna wɔyɛ edwimfo.", ""
"1CH.4.15", "Na Jefune ne ba Kaleb ne mba nye; Iru, Ela, na Naam: na Ela woo Kenaz.", ""
"1CH.4.16", "Jehalelel ne mba nye; Zif, na Zifa, Tiria, na Asarel.", ""
"1CH.4.17", "Na Ezra ne mba; Jeter, na Mered, na Efer, na Jalon: na ɔwoo Miriam, na Sammai, na Estemoa n’egya Isba so.", ""
"1CH.4.18", "Na ne yer Judanyi no woo Gedor n’egya Jered, na Soko n’egya Heber, na Zanoa n’egya Jekutiel. Na woyinom nye Farao ne babaa Bitia a Mered faa no waar no no ne mba.", ""
"1CH.4.19", "Na Hodia ne yer, Naham n’akyerɛbaa no, ne mba nye Marminyi Keila, na Maakatnyi Estemoa hɔn egya.", ""
"1CH.4.20", "Na Simon ne mba nye; Ammon, na Rinna, Ben-hanan, na Tilon. Na Isi ne mba nye; Zohet, na Ben-zoheth.", ""
"1CH.4.21", "Juda ne ba Sela ne mba nye; Leka n’egya Er, na Maresa n’egya Laada, na hɔn a wɔdze ndwera fɛɛfɛw dzi edwin hɔn fie ebusuafo, wofi Ashbea fie;", ""
"1CH.4.22", "na Jokim, na Kozeba mbarimba, na Joas, na Saraf a ɔwaree wɔ Moab, na wɔasan aba Lehem no. (Dɛm nsɛm yi yɛ dza wɔakyerɛw no tsetse ato hɔ.)", ""
"1CH.4.23", "Woyinom nye awemfo, Netaim na Gedera ekuromfo: hɔn na wɔnye ɔhen no tsenae wɔ n’edwuma no ntsi.", ""
"1CH.4.24", "Simeon ne mba; Nemuel, Jamin, Jarib, Zera, na Saul:", ""
"1CH.4.25", "Sallum, Mibsam, na Misma.", ""
"1CH.4.26", "Na Misma n’asefo nye Hamuel, Zakur, na Simei.", ""
"1CH.4.27", "Na Simei nyaa mbabanyin duesia na mbabaa esia; na no nuanom no dze woennya mba pii, nkyii so hɔn ebusua nyinara anndɔr, dɛ Judamba.", ""
"1CH.4.28", "Na wɔtsenaa: Beer-seba, Molada, Hazar-sual;", ""
"1CH.4.29", "Bilha, Ezem, Tolad;", ""
"1CH.4.30", "Betuel, Horma, Ziklag;", ""
"1CH.4.31", "Bɛt-makabot, Hazar-susim, Bɛt-biri, na Saaraim. Iyinom nye hɔn nkurow dze bodu David n’ahendzi do.", ""
"1CH.4.32", "Na hɔn nkuroba nye Etam, Ain, Rimmon, Token, na Ashan, nkuroba enum:", ""
"1CH.4.33", "na hɔn nkuroba nyinara wɔabɔ nkurow no ara ho aprɔw dze kodu Baal. Iyinom nye hɔn tsenabew, na wɔwɔ hɔn ebusuasantsen nwoma da hɔ.", ""
"1CH.4.34", "Na Mesoba, Jamlek, Amazia ne ba Josa;", ""
"1CH.4.35", "Joel, Jehu, Josibia ne ba no, Seraia ne ba no, Asiel ne ba no;", ""
"1CH.4.36", "na Elioenai, Jaakoba, Jesohaia, Asaia, Adiel, Jesimiel, na Benaia;", ""
"1CH.4.37", "Ziza, Sifi ne ba no, Allon ne ba no, Jedaia ne ba no, Simri ne ba no, Semaia ne ba no;", ""
"1CH.4.38", "woyinom a wɔabobɔ hɔn edzin yi wɔyɛ mbapɔmba wɔ hɔn ebusua ebusua mu: na hɔn egyanom efiefi trɛɛ kɛsenara.", ""
"1CH.4.39", "Na wosii mu kɔr mbrɛ wɔnam kɔ Gedor ahɛnee, mekyerɛ ɔbɔn no no boka afamu, dɛ wɔrokɔhwehwɛ edzidzibea ama hɔn nguankuw.", ""
"1CH.4.40", "Na wohun edzidzibea frɔmfrɔm a oye, na asaase no mu trɛ, no do dwe komm; na hɔn a nkyɛ nkan no wɔtsetse hɔ no wofi Ham mu.", ""
"1CH.4.41", "Na woyinom a wɔabobɔ hɔn edzin akyerɛw no bae wɔ Judahen Hezekia ne nda no mu, na wɔkɛsɛɛ hɔn asesee na Meunim a wohun no hɔ no, na wɔsɛɛ hɔn pasapasa, dze bodu ndɛ da yi, na wɔtsenatsenaa hɔn ananmu: osiandɛ edzidzibea wɔ hɔ ma hɔn nguankuw.", ""
"1CH.4.42", "Na hɔn mu binom, mekyerɛ Simeon n’asefo no mu, mbarimba ahaenum, sii mu kɔr bepɔw Seir do, na hɔn asafohemfo nye Pelatia, Nearia, Refaia, na Uziel, Isi mba no.", ""
"1CH.4.43", "Na wokunkum Amalekfo nkaa a wofii nsa guanee no, na wɔtsenaa hɔ dze bodu ndɛ da yi.", ""
