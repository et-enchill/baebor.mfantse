"2KI.9.1", "Nna nkɔnhyɛnyi Elisha frɛɛ nkɔnhyɛfo no mu baako na ɔsee no dɛ, Bɔ w'asen do, na fa ngotoaba yi kitsa wo nsamu, na kɔ Ramot-gilead.", ""
"2KI.9.2", "Na sɛ idu hɔ a, hwehwɛ Nimsi ba Jehosafat ne ba Jehu wɔ hɔ, na kɔ dan mu, na ma ɔnsoɛr mfi no nuanom mu, na fa no kɔ mpiakyir pia mu.", ""
"2KI.9.3", "Na nkyii fa ngotoaba no, na hue gu n'etsifi, na se dɛ, Mbrɛ EWURADZE se nye yi, Masera wo mahyɛ wo Israel do hen. Na afei bue abow no, na guan, na mma nntsintsim koraa.", ""
"2KI.9.4", "Nna aberantsɛ no, mekyerɛ nkɔnhyɛnyi aberantsɛ no, sii mu kɔr Ramot-gilead.", ""
"2KI.9.5", "Na aber a odurii no, nna, hwɛ, dɔm do asafohemfo no tsetse hɔ; na ɔsee dɛ, Ɔsafohen, mowɔ nkra bi dze ma wo. Na Jehu see dɛ, Edze ma hɛn nyinara mu woana? Na ɔsee dɛ, Ɔsafohen, ɔwoara a.", ""
"2KI.9.6", "Na ɔsoɛree, na ɔkɔr dan no mu; na ohuee ngo no guu n'etsifi, na ɔsee no dɛ, Mbrɛ EWURADZE, Israel Nyankopɔn no, se nye yi, Masera wo mahyɛ wo EWURADZE ne man do hen, mekyerɛ Israel do a.", ""
"2KI.9.7", "Na ɔwo bɔbɔ wo wura Ahab ne fie, ma meedzi mo nkowaa nkɔnhyɛfo no hɔn bɔgyaa, na EWURADZE no nkowaa no nyinara hɔn bɔgyaa ho wer wɔ Jezebel nsamu.", ""
"2KI.9.8", "Osiandɛ Ahab fi nyina bɛsɛɛ: na mubotwa Ahab mu abofra ɔbanyin biara akyen, na Israel mu nyia ɔdze no ho mu na nyia ɔnndze no ho.", ""
"2KI.9.9", "Na mebɛyɛ Ahab fi dɛ Nebat ne ba Jeroboam fi, na dɛ Ahija ne ba Baasha fi.", ""
"2KI.9.10", "Na nkraman bedzi Jezebel ne nam wɔ Jezreel asaase do, na obi nnyi hɔ a obesie no. Na obuee abow no, na oguanee.", ""
"2KI.9.11", "Nna Jehu fiir edzi baa no wura no nkowaa no nkyɛn: na obi see no dɛ, Asomdwee mu anaa? Ebɛnadze ntsi na ɔbɔdamfo yi ba wo nkyɛn yi? Na ɔsee hɔn dɛ, Homara hom nyim ɔbarimba no na mbrɛ ne nsɛnkekaa tse.", ""
"2KI.9.12", "Na wɔsee dɛ, Akɔhwi a; ka kyerɛ hɛn ɛ. Na ɔsee dɛ, Dɛm na dɛm nna ɔkaa kyerɛɛ me, dɛ, Mbrɛ EWURADZE se nye yi, Masera wo mahyɛ wo Israel do hen.", ""
"2KI.9.13", "Nna wɔyɛɛ ntsɛm yiyii hɔn ntar dze hyehyɛɛ n'ase wɔ atwer no no ara do, na wɔhɛɛn abɛn, dɛ, Jehu dzi hen.", ""
"2KI.9.14", "Dɛm na Nimsi ba Jehosafat ne ba Jehu paam Joram ne tsir do. (Afei nna Joram, noara na Israel nyinara, rohwɛ Ramot-gilead do, osian Siriahen Hazael ntsi:", ""
"2KI.9.15", "na ɔhen Joram dze, ɔasan aba Jezreel dɛ ɔrebɛyɛ n'epirakur a, aber a ɔnye Siriahen Hazael roko no, opirae no edur.) Na Jehu see dɛ, Sɛ hom adwen nye yi a, ɔno mma hom mma obiara mmfir edzi mmfi nsa nnguan mmfi kurow yi mu nnkɔ nnkɛka no wɔ Jezreel.", ""
"2KI.9.16", "Nna Jehu tsenaa tseaseanam mu sii mu kɔr Jezreel; osiandɛ hɔ na Joram da. Na Judahen Ahazia esian aba dɛ ɔrobɔhwɛ Joram.", ""
"2KI.9.17", "Afei ɔweɔmfo gyina Jezreel abantsentsen no do, na ohun Jehu no kuw no dɛ ɔreba, na ɔsee dɛ, Muhu kuw bi. Na Joram see dɛ, Fa ɔpɔnkɔdonyi soma no ma onkehyia hɔn, na ma ɔnnkɛse dɛ, Asomdwee anaa?", ""
"2KI.9.18", "Nna obi tse ɔpɔnkɔ do sii mu kɔree kehyiaa no, na ɔsee dɛ, Mbrɛ ɔhen se nye yi, Asomdwee anaa? Na Jehu see dɛ, Ebɛnadze na ɔwo nye asomdwee ewɔ yɛ? Dan woho kedzi m'ekyir. Na ɔweɔmfo no kaa dɛ, Ɔbɔfo no ekodu hɔn nkyɛn, naaso ɔannsan ammba.", ""
"2KI.9.19", "Nna ɔsomaa nyia otsia ebien so a ɔtse ɔpɔnkɔ do a okodur hɔn nkyɛn no, ɔsee dɛ, Mbrɛ ɔhen se nye yi, Asomdwee anaa? Na Jehu see dɛ, Ebɛnadze na ɔwo nye asomdwee ewɔ yɛ? Dan woho kedzi m'ekyir.", ""
"2KI.9.20", "Na ɔweɔmfo no kaa dɛ, Ɔno so ekodu hɔn nkyɛn, naaso ɔannsan ammba; na hɛnka no tse dɛ Nimsi ne ba Jehu ne hɛnka; osiandɛ ɔka no abɔdam mu.", ""
"2KI.9.21", "Na Joram see dɛ, Hom nyɛ krado. Na wosiesiee ne tseaseanam. Na Israelhen Joram, na Judahen Ahazia fiir edzi, obiara wɔ noara ne tseaseanam mu, na wofiir edzi dɛ worikehyia Jehu, na wokohun no wɔ Jezreelnyi Nabot n'asaase no mu.", ""
"2KI.9.22", "Na ɔbaa dɛ, aber a Joram hun Jehu no, nna ɔsee dɛ, Jehu, asomdwee anaa? Na obuaa dɛ, Ebɛn asomdwee a, dɛ wo na Jezebel n'ehuhubra na n'abayidze ayɛ pii yi a?", ""
"2KI.9.23", "Na Joram daan ne nsa, na oguanee, na ɔsee Ahazia dɛ, Ahazia e, nkɔnkɔnsa wɔ mu o.", ""
"2KI.9.24", "Na Jehu dze n'ahoɔdzen nyina twee n'egyen mu towee bɔɔ Joram wɔ n'abasa ntamu, na egyen menaba no hwiraa n'akoma mu puei, na ɔhwee ne tseaseanam mu.", ""
"2KI.9.25", "Nna Jehu see ne safohen Bidkar dɛ, Ma no do, na kɔtow no kyen Jezreelnyi Nabot ne haban mu asaase no do: na kaa aber a emi na ɔwo tse mpɔnkɔ do dzi n'egya Ahab ekyir no, mbrɛ EWURADZE sii na ɔdze atsɛmbusɛm yi too no do, dɛ;", ""
"2KI.9.26", "Ampa mehu Nabot no bɔgyaa, na ne mba hɔn bɔgyaa ndeda ara, EWURADZE na ɔse; na mebɛhyɛ wo ananmu wɔ asaasetɔw yi do, EWURADZE na ɔse. Dɛm ntsi afei ma no do kɔtow no kyen asaasetɔw no do, dɛ mbrɛ EWURADZE n'asɛm no tse.", ""
"2KI.9.27", "Na aber a Judahen Ahazia hun iyi no, ɔfaa Bɛt-hagan kwan do guanee. Na Jehu tsiiw no, na ɔsee dɛ, Wɔmbɔ ɔno so wɔ tseaseanam no mu: na wɔbɔɔ no Gur afowee a ɔwɔ Ibleam ho no. Na oguanee kɔr Megiddo, na okowui wɔ hɔ.", ""
"2KI.9.28", "Na no nkowaa no dze no nam tseaseanam mu kɔr Jerusalɛm, na wokesiee no wɔ n'asamandan mu kaa n'egyanom ho wɔ David kurow mu.", ""
"2KI.9.29", "Na Ahab ne ba Joram n'afe a otsia dubiako no mu na Ahazia hyɛɛ ase dzii hen wɔ Juda do.", ""
"2KI.9.30", "Na aber a Jehu baa Jezreel no, Jezebel tsee; na ɔkekaa n'enyiwa ho edur, na ɔkyekyeer ne tsir, na ɔhwɛɛ tokura mu.", ""
"2KI.9.31", "Na aber a Jehu hɛɛn kuropon no mu no, nna ɔsee dɛ, Asomdwee anaa? Ɔwo Zimri, wo wura no kumfo?", ""
"2KI.9.32", "Na ɔmaa n'enyi do wɔ tokura no mu, na ɔsee dɛ, Woana na ɔwɔ m'afa? Woana a? Na asaa beenu anaa baasa fi hɔ hwɛɛ no.", ""
"2KI.9.33", "Na ɔsee dɛ, Hom ntow no nkyen famu. Nna wɔtoow Jezebel kyeen famu: na no bɔgyaa no petsee fasu no, na mpɔnkɔ no ho: na wɔdze anamɔn tsiatsiaa no do.", ""
"2KI.9.34", "Na Jehu dur ahemfie no mu no, odzidzii na ɔnomee; na ɔsee dɛ, Afei hom nkɔhwɛ ɔbaa a wɔapaa no no, na wonsie no; osiandɛ ɔyɛ ɔhen ne babaa.", ""
"2KI.9.35", "Na wɔkɔr dɛ worikesie no: na woennhu no ho biribiara dɛ ne tsidwerba, na n'anansa, na ne nsakum.", ""
"2KI.9.36", "Dɛm ntsi wɔsanee bae bɛkaa kyerɛɛ no. Na ɔsee dɛ, EWURADZE n'asɛm a ɔnam n'akowaa Tisbinyi Elija do kae no nye yi, dɛ, Jezreel asaase do na nkraman bedzi Jezebel ne nam:", ""
"2KI.9.37", "na Jezebel no fun ayɛ dɛ efikyir wɔ haban enyi wɔ Jezreel asaase no do; amma wɔaannse dɛ, Jezebel nye yi.", ""
