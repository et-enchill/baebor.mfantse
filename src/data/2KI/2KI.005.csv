"2KI.5.1", "Nna Siriahen no dɔm do ɔsafohen Naaman yɛ nyimpa kɛse wɔ no wura enyim, na ɔyɛ onyimnyamfo so, osiandɛ ɔno na EWURADZE nam no do dzii konyim maa Siria. Afei so ɔyɛ nyimpa katakyi a ɔyɛ ndam, na mbom ɔyɛ kwatanyi.", ""
"2KI.5.2", "Nna Siriafo no hɔn akodzi no mu kor no, wɔakɛfa abaawa kakraba bi ndɔmmum wɔ Israel asaase do aba; na ɔsom Naaman ne yer no.", ""
"2KI.5.3", "Na ɔsee no wuraba dɛ, Kɛtseankyɛ mo wura wɔ nkɔnhyɛnyi a ɔwɔ Samaria no nkyɛn! Ɔno nkyɛ ɔbɛsa no kwata ama no.", ""
"2KI.5.4", "Na Naaman kɔree kɛkaa kyerɛɛ no wura, dɛ, Dɛm na dɛm na abaawa a ofi Israel asaase do no se.", ""
"2KI.5.5", "Na Siriahen no see dɛ, Kɔ bra, na mobɔsoma ma wɔdze nwoma akɛma Israelhen no. Ntsi osii mu kɔree, na ɔfaa dwetɛ  talent   du, na sika dwetɛbona mpem esia, na ntar hyɛpɛn du kitsae.", ""
"2KI.5.6", "Na ɔdze nwoma no brɛɛ Israelhen dɛ, Sɛ nwoma yi du wo nsamu a, hwɛ, Masoma m’akowaa Naaman wɔ wo hɔ ma aasa no kwata no ama no.", ""
"2KI.5.7", "Na ɔbaa dɛ, aber a Israelhen no kenkaan nwoma no no, ɔtsetseew ne ntar mu, na ɔsee dɛ, Ana Nyankopɔn nye me, dɛ muboku na mama nkwa, na nyimpa yi rosoma ma ɔaaba mo hɔ dɛ mensa nyimpa no kwata yi? Meserɛ hom, hom ndwen ho, mbrɛ oesi rohwehwɛ manso etsia me.", ""
"2KI.5.8", "Na ɔbaa dɛ, aber a Nyame nyimpa Elisha tsee dɛ Israelhen atsetsew ne ntar mu no, ɔsomae ma wɔkɔr ɔhen no nkyɛn, dɛ, Ɔyɛ dɛn ntsi na atsetsew wo ntar mu yi? Ma ɔmbra me nkyɛn ɛ, na obohu dɛ nkɔnhyɛnyi wɔ Israel.", ""
"2KI.5.9", "Nna Naaman nye no mpɔnkɔ nye ne ntseaseanam bae, na obegyinaa Elisha ne fi abowano.", ""
"2KI.5.10", "Na Elisha somaa abɔfo ma wɔkɔr ne nkyɛn, dɛ, Kɔ na koguar Jordan mu mpɛn esuon, na wo honam bɛsan aba wo ho, na wo ho efir.", ""
"2KI.5.11", "Na Naaman no bo fuwii, na osii mu kɔree, na ɔsee dɛ, Hwɛ, modween dɛ, Obopue aba me nkyɛn ampa, na oebegyina hɔ abɔ n’EWURADZE Nyankopɔn no ne dzin, na ɔdze ne nsa aserasera, na ɔasa kwatanyi no.", ""
"2KI.5.12", "Ana Damaskɔs esutsen, Abana na Farpar, nnye nnsen Israel nsu nyinara? Aso nkyɛ munnguar mu ma mo ho mfir? Nna ɔdaan noho na ɔdze ebufuw sii mu kɔree.", ""
"2KI.5.13", "Na no nkowaa no twee pinii bɛkasaa kyerɛɛ no, see dɛ, M’egya, ana sɛ nkɔnhyɛnyi no kaa kyerɛɛ wo dɛ yɛ adze kɛse bi a, aso nkyɛ annyɛ bi a? Na nkyii, sɛ ɔse wo dɛ, Koguar, na wo ho mfir a?", ""
"2KI.5.14", "Nna osianee kɔree na ɔdze noho kɔbɔɔ Jordan mu mpɛn esuon, dɛ mbrɛ Nyame nyimpa no n’asɛm no tse: na no honam sanee baa dɛ abofra kakraba no honam, na no ho firii.", ""
"2KI.5.15", "Na ɔsanee baa Nyame nyimpa no nkyɛn, ɔno na no kuw nyinara, na ɔbae begyinaa n’enyim: na ɔsee dɛ, Hwɛ afei mehu dɛ Nyame bi nnyi asaase nyinara do, dɛ Israel nko: dɛm ntsi afei, meserɛ wo, gye w’akowaa ne nsamu akyɛdze.", ""
"2KI.5.16", "Na ɔsee dɛ, Dɛ EWURADZE a migyina n’enyim tse ase yi, merenngye bi. Na ɔhyɛɛ no dɛ ɔngye; na ɔpowee.", ""
"2KI.5.17", "Na Naaman see dɛ, Sɛ erenngye m’akyɛdze a, ɔno meserɛ wo, ma wɔmfa dɛtse asoasompɔnkɔ beenu ndzesoa mma w’akowaa; osiandɛ ofi ndɛ kɔ yi w’akowaa rommbɔ ɔhyew afɔr anaa okum afɔr mma enyame biara, dɛ EWURADZE nko.", ""
"2KI.5.18", "Adze kortsee na EWURADZE mfa nkyɛ w’akowaa; sɛ mo wura rokɔ Rimmon fie akɔsɔr wɔ hɔ, na ɔtwer me nsa do, na mobɔ mo mu adze wɔ Rimmon fie a, sɛ mobɔ mo mu adze wɔ Rimmon fie a, EWURADZE mfa nkyɛ w’akowaa wɔ asɛm yi mu.", ""
"2KI.5.19", "Na ɔsee no dɛ, Kɔ asomdwee mu. Nna osii mu fii ne nkyɛn kɔr kan kakra.", ""
"2KI.5.20", "Na Nyame nyimpa Elisha n’akowaa Gehazi, see dɛ, Hwɛ, mo wura egyaa Sirianyi Naaman yi, dɛ ɔaangye ne nsamu dza ɔdze bae no: dɛ EWURADZE tse ase yi, mubotu mbirika mafa no, na makɛgye no hɔ biribi.", ""
"2KI.5.21", "Nna Gehazi tsiiw Naaman. Na aber a Naaman hun dɛ obi dze mbirika refa no no, ofii tseaseanam no mu dwirii behyiaa no, na ɔsee dɛ, Asomdwee mu anaa?", ""
"2KI.5.22", "Na ɔsee dɛ, Asomdwee mu a. Mo wura asoma me dɛ, Hwɛ, seseiara nkɔnhyɛfo mba no mu mberantsɛ beenu fi Efraim nkokodo nkurow no mu aba me nkyɛn; meserɛ wo, ma hɔn dwetɛ  talent   kor, na ntar hyɛpɛn ebien.", ""
"2KI.5.23", "Na Naaman see dɛ, Pen na gye talent ebien. Na ɔhyɛɛ no, na ɔkyekyeer dwetɛ  talent   ebien wɔ nkotoku ebien mu, nye ntar hyɛpɛn ebien ka ho, na ɔdze soaa no nkowaa no mu beenu; na wɔsoso dzi n’enyim.", ""
"2KI.5.24", "Na aber a odur koko no ho no, ɔgyee wɔ hɔn nsamu, na ɔdze maa esie wɔ fie: na ogyaa mbarimba no kwan, na wosii mu kɔree.", ""
"2KI.5.25", "Na ɔnodze ɔsanee kɔr no wura nkyɛn. Na Elisha see no dɛ, Gehazi, ifi hen nam? Na ɔsee dɛ, W’akowaa nnkɔr beebiara.", ""
"2KI.5.26", "Na ɔsee no dɛ, Ana aber a ɔbarimba no fi ne tseaseanam mu sanee dɛ oribehyia wo no, mo sunsum nye wo annkɔ bi a? Ana aber a wɔgye sika, na wɔgye ntar, na  olive   nture na wenyin nture, na nguan na anantwi, na nkowaa na mfonabaa nye yi a?", ""
"2KI.5.27", "Dɛm ntsi Naaman no kwata no bɛtakyer ɔwo, na w’asefo daa. Na ofii n’enyim kɔree a kwata eguar no fitaa dɛ esukwankyɛba.", ""
