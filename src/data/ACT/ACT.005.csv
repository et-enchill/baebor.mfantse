"ACT.5.1", "Na ɔbarimba bi a ne dzin dze Ananias nye ne yer Safira kɔtɔɔn asaase bi,", ""
"ACT.5.2", "na ɔdze ne tsisika bi siei, nna ne yer so nyim ho bi, na ɔdze fa bi bae bɔtoo asomafo no ananadze.", ""
"ACT.5.3", "Na Peter see dɛ, Ananias, ɔyɛ dɛn na Satan ahyɛ w'akoma ma dɛ ibedzi ator akyerɛ Sunsum Krɔnkrɔn no, na edze asaase no ne tsisika no bi esuma?", ""
"ACT.5.4", "Ana ɔwɔ hɔ no, nnyɛ wankasa wodze bi a? Na wɔtɔnee no, onnyi wankasa wo nsamu bi? Ɔyɛ dɛn na adwen adze yi wɔ w'akoma mu? Nnyɛ nyimpa na edzi ator akyerɛ hɔn, na Nyankopɔn a.", ""
"ACT.5.5", "Na Ananias tsee nsɛm yi no, otwae hwee famu wui, na hu kɛse kaa hɔn a wɔtsee yinom nyina.", ""
"ACT.5.6", "Na mberantsɛ no soɛree kyekyeer no ho, na wɔdze no kɔree kesiee no.", ""
"ACT.5.7", "Na n'ekyir bɛyɛ ndɔnhwer ebiasa, na ne yer a onnyim dza esi no so bae.", ""
"ACT.5.8", "Na Peter see no dɛ, Ka kyerɛ me, ana hom tɔɔn asaase no gyee dɛmara? Na ɔsee dɛ, Nyew, dɛmara.", ""
"ACT.5.9", "Na Peter see no dɛ, Ɔyɛ dɛn na hom ayɛ kor dɛ hom robɔsɔ Ewuradze Sunsum no ahwɛ yi? Hwɛ, hɔn a wokesiee wo kun no anan wɔ abowano, na wɔbɔsoa wo so akɔ dɛmara.", ""
"ACT.5.10", "Na ɔhwee n'ananadze amonmu hɔ ara wui; na mberantsɛ no bae bohun dɛ oewu no, wɔsoaa no kɔree kesiee no no kun nkyɛn.", ""
"ACT.5.11", "Na hu kɛse baa asɔr mu no nyina, nye dodow a wɔtsee yinom nyina do.", ""
"ACT.5.12", "Na wɔnam asomafo no nsa do na wɔyɛɛ nsɛnkyerɛdze nye anwanwadze pii wɔ ɔman no mu, na hɔn nyina yɛɛ adwenkor wɔ Solomon abrandaa mu.", ""
"ACT.5.13", "Na nkaa no mu obiara ennsi no bo dɛ ɔdze noho bɔ hɔn ho, na ɔman no dze, wɔkamfoo hɔn.", ""
"ACT.5.14", "Na dodow bɛkaa hɔn ho a wɔgyee Ewuradze dzii, mbarimba nye mbaa pii,", ""
"ACT.5.15", "ma wɔsoaa ayarfo fiir edzi baa abrɔn mu so bɔtotoo mpikyi nye nkɛtɛ do, ama Peter resen a no sunsuma aakata hɔn mu bi do.", ""
"ACT.5.16", "Na nkurow a oetwa ho ehyia no mu nyimpadodow so dze ayarfo nye hɔn a esunsum fi rehyɛ hɔn amen baa Jerusalɛm, na wɔyɛɛ hɔn nyina edur.", ""
"ACT.5.17", "Na ɔsɔfopanyin nye hɔn a wɔka no ho a wofi Sadusiifo fɛkuw no soɛree, na nyinkun hyɛɛ hɔn ma,", ""
"ACT.5.18", "na wɔdze hɔn nsa suoo asomafo no mu, na wɔdze hɔn koguu kwasafo efiadze.", ""
"ACT.5.19", "Na Ewuradze bɔfoe bobuee efiadze no no mbobow no na ɔdze hɔn puei, na ɔsee dɛ,", ""
"ACT.5.20", "Hom nkɔ nkegyina asɔrfi no mu nkɛka dɛm Nkwa yi ne nsɛm nyina nkyerɛ ɔman no.", ""
"ACT.5.21", "Na wɔtsee no, wɔkɔr asɔrfi no mu anapaatu kɛkyerɛkyerɛe. Na ɔsɔfopanyin no nye hɔn a wɔka no ho no bae, na wɔbɛfrɛɛ baguafo nye Israelmba mpanyimfo nyina boaa ano, na wɔsomae kɔr efiadze hɔ dɛ wɔnkɛfa hɔn mbra.", ""
"ACT.5.22", "Na asomfo no kɔr hɔ na woennhu hɔn efiadze hɔ no, wɔsanee bɛkaa dɛ,", ""
"ACT.5.23", "Efiadze no dze, yekohun dɛ wɔatow mu yie pɛpɛɛpɛr, na ahwɛfo no gyina ekyir wɔ abowano, naaso yebuei no yeennhu obiara wɔ mu.", ""
"ACT.5.24", "Na asɔrfi safohen no nye asɔfompanyin no tsee nsɛm yi no, hɔn tsirmu yɛɛ hɔn konsee wɔ ho dɛ, na ebɛn asɛm nye yi?", ""
"ACT.5.25", "Na obi bae bɛkaa kyerɛɛ hɔn dɛ, Hwɛ, mbarimba no a hom dze hɔn guu efiadze no gyina asɔrfi no mu rekyerɛkyerɛ ɔman no.", ""
"ACT.5.26", "Nna safohen no nye asomfo no kɔree kɛfaa hɔn bae, nnyɛ akataban do bi a, osiandɛ wosuroo ɔman no, amma woeennsiw hɔn abo.", ""
"ACT.5.27", "Na wɔdze hɔn bae no, wɔdze hɔn begyinaa bagua mu, na ɔsɔfopanyin no bisaa hɔn dɛ,", ""
"ACT.5.28", "Yɛbraa hom ketsee dɛ mma hom nnkyerɛkyerɛ wɔ dɛm dzin yi mu; na hwɛ, hom dze hom nkyerɛkyerɛ ahyɛ Jerusalɛm nyina ma, na hom pɛ dɛ hom dze nyimpa yi no bɔgyaa ba hɛn do.", "#Mat 27.25"
"ACT.5.29", "Na Peter nye asomafo no buae see dɛ, Otwar dɛ yetsie Nyankopɔn asɛm mbom kyɛn nyimpa dze.", ""
"ACT.5.30", "Hɛn egyanom Nyankopɔn nyaan Jesus a hom sɛɛn no dua do kum no no.", ""
"ACT.5.31", "Ɔno na Nyankopɔn dze ne nsa nyimfa maa no do dɛ Safohen nye Agyenkwa, dɛ ɔmma Israel nnuho nye bɔnfakyɛ.", ""
"ACT.5.32", "Na hɛn yɛyɛ nsɛm yi ho adasefo, dɛmara so na Sunsum Krɔnkrɔn no a Nyankopɔn dze ama hɔn a wotsie no no yɛ.", ""
"ACT.5.33", "Na hɔn dze wɔtsee yi no, hɔn akoma mu twitwaa hɔn, na wɔkɔr apam dɛ woboku hɔn.", ""
"ACT.5.34", "Na baguafo no mu baako a ɔyɛ Farisiinyi a ne dzin dze Gamaliel a ɔyɛ mbrakyerɛfo a ɔman no nyina buu no bi no soɛree, na ɔhyɛɛ dɛ wɔmfa nyimpa no mfir edzi kakra.", ""
"ACT.5.35", "Na ɔsee hɔn dɛ, Israel mbarimba, hom nhwɛ hom ho yie wɔ nyimpa yi ho, dza hom rebɛyɛ.", ""
"ACT.5.36", "Na ansaana mber yi rebɛba no, na Teudas a ɔhyehyɛɛ noho dɛ ɔyɛ obi soɛree, na mbarimba a hɔn dodow bɛyɛ dɛ ahaanan dze hɔnho kɔbɔɔ no ho; ɔno na wokum no, na hɔn a wotsiee no nyina hwetsee, na wɔyɛɛ gyan.", ""
"ACT.5.37", "Na oyi ekyir, Judas Galiliinyi soɛɛr ɔkankyerɛw nda no mu, na ɔtwee binom pii dzii n'ekyir; na ɔno so wui, na hɔn a wotsiee no nyina bɔɔ apetse.", ""
"ACT.5.38", "Na afei mese hom dɛ, Hom ntwe hom ho mfi nyimpa yi ho, na hom ngyaa hɔn: na sɛ apam yi anaa edwuma yi fir nyimpa mu a, obobutuw;", ""
"ACT.5.39", "na sɛ ofir Nyankopɔn a, hom runntum mmbutuw no, amma hom aammbɛyɛ dɛ hom nye Nyankopɔn mpo roko.", ""
"ACT.5.40", "Na wotsiee no na wɔfrɛɛ asomafo no bae, na wɔhwee hɔn na wɔbraa hɔn dɛ mma wɔnnkasa wɔ Jesus dzin mu, na wogyaa hɔn.", ""
"ACT.5.41", "Na hɔn dze, wɔdze dɛw fii baguafo no enyim hɔ kɔree, dɛ woebu hɔn bi dɛ wɔsɛ dɛ wɔbɔ hɔn adapaa wɔ Dzin no ntsi.", ""
"ACT.5.42", "Na woenngyaa dɛ daa nyina wɔ asɔrfi mu nye efiefie no, wɔkyerɛkyerɛ na wɔka asɛmpa wɔ Jesus ho, dɛ ɔno nye Kraest no.", ""
