"ACT.19.1", "Na ber a Apollos wɔ Korinte no, Paul kotwaa mu wɔ amantsifi asaase no do no, ɔbaa Efeso, na obohun esuafo bi;", ""
"ACT.19.2", "na ɔsee hɔn dɛ, Ana hom gyee dzii no, hom nyaa Sunsum Krɔnkrɔn no? Na wɔsee no dɛ, Yɛnntsee pɛn mpo dɛ Sunsum Krɔnkrɔn bi wɔ beebi.", ""
"ACT.19.3", "Na ɔsee dɛ, Ebɛnadze mu na wonumaa hom hyɛe? Na wɔsee dɛ, John enuma no mu a.", ""
"ACT.19.4", "Paul see dɛ, John dze nnuho enuma no numae see nkorɔfo no dɛ wɔngye nyia odzi n'ekyir reba no ndzi, ɔno nye Jesus.", "#Mat 3.11; Mar 1.4, 7, 8; Luk 3.4, 16; Joh 1.26, 27"
"ACT.19.5", "Na wɔtsee no, wɔmaa wonumaa hɔn hyɛɛ Ewuradze Jesus dzin mu.", ""
"ACT.19.6", "Na Paul dze ne nsa guu hɔn do no, Sunsum Krɔnkrɔn no baa hɔn do, na wɔdze kasa fofor kasae, na wɔhyɛɛ nkɔm.", ""
"ACT.19.7", "Nna hɔn nyina bɛyɛ mbarimba duebien.", ""
"ACT.19.8", "Na ɔkɔr nhyiamudan no mu, na ɔdze akokodur kaa asɛm no ara abosoom ebiasa, na ɔnye hɔn rekasa nyina nna ɔrekyerɛkyerɛ mu yie ama wɔaagye dza ɔfa Nyankopɔn ahendzi ho no edzi.", ""
"ACT.19.9", "Nna binom akoma epirim, na woenntsie, na wɔkasaa Ɔkwan no ho bɔn wɔ nyimpadodow no enyim no, ofii hɔn nkyɛn na oyii esuafo no fii hɔn mu; na daa ɔnye hɔn kasae wɔ Tiranus ne nkyerɛkyerɛbea hɔ.", ""
"ACT.19.10", "Na iyi kɔr do ara kodur mfe ebien, ma dɛm no hɔn a wɔwɔ Asia nyina tsee Ewuradze asɛm, Jewfo nye Griikfo nyina.", ""
"ACT.19.11", "Na Nyankopɔn nam Paul nsa do yɛɛ tum ndwuma soronko:", ""
"ACT.19.12", "ma woyiyii no ho nduukuu anaa nsamenyim mpo koguu ayarfo do, ma yarba fii hɔn do, na esunsum bɔn so fii hɔn mu.", ""
"ACT.19.13", "Na Jewfo bi a wokyinkyin tu mbɔnsam sii hɔn bo dɛ wɔbɔbɔ Ewuradze Jesus dzin wɔ hɔn a wɔwɔ esunsum bɔn no do, dɛ, Meka Jesus a Paul ka no ho asɛm no gu hom do.", ""
"ACT.19.14", "Na Jewnyi sɔfopanyin bi a ɔdze Skeva ne mba beesuon bi na wɔyɛɛ dɛm.", ""
"ACT.19.15", "Na sunsum bɔn no buae see hɔn dɛ, Jesus minyim, na Paul so minyim, na hom dze hom nye woananom?", ""
"ACT.19.16", "Na nyimpa no a sunsum bɔn wɔ no do no tui hyɛɛ hɔn do, na ɔboor hɔn pasaa, na wɔdze adagyaw nye pira guanguanee fii fie no mu.", ""
"ACT.19.17", "Na Jewfo nye Griikfo a wɔwɔ Efeso nyina tsee yi, na hu kaa hɔn nyina, na wohuhoor Ewuradze Jesus ne dzin.", ""
"ACT.19.18", "Na hɔn a wɔagye edzi no mu pii so bae bɛkae na wobeyii hɔn ndzeyɛɛ kyerɛe.", ""
"ACT.19.19", "Na hɔn a wɔyɛɛ esumandze mu pii dze hɔn nwoma bae bɛhyeew no wɔ nyimpa nyina enyim; na wobuu no bo ano no, wohun dɛ osii ndwetɛbona mpem eduonum.", ""
"ACT.19.20", "Mbrɛ Nyankopɔn asɛm nam ahoɔdzen do nyinii na odzii nyim nye no.", ""
"ACT.19.21", "Na wowiee iyinom no, Paul bɔɔ ne tsirmu pɔw wɔ sunsum mu dɛ sɛ otwa mu wɔ Masidonia nye Akaia a, ɔbɔkɔ Jerusalɛm, na ɔsee dɛ, Mudu hɔ a, otwar dɛ mubokohu Rome so.", ""
"ACT.19.22", "Na ɔsomaa hɔn a wɔsoom no no mu beenu, Timoti nye Erastus, kɔr Masidonia, na nankasa dze, ɔkyɛree wɔ Asia kakra.", ""
"ACT.19.23", "Na ber no ara mu na sakasaka kɛsenara bae wɔ Ɔkwan no ho.", ""
"ACT.19.24", "Na dwetɛdwimfo bi a ne dzin dze Demitrius a ɔdze dwetɛ yɛ ɔbosom Artemis asɔrdan no sɛso honyi, na n'edwuma no dze mfaso pii brɛɛ edwimfo no,", ""
"ACT.19.25", "na ɔboaa hɔn nye hɔn a wɔyɛ edwuma kor no ara bi ano, na ɔsee dɛ, Ewuranom, hom nyim dɛ edwuma yi mu na yenya hɛn ahonya.", ""
"ACT.19.26", "Na hom ehu na hom atse dɛ nnyɛ Efeso ha nko, na aka kakra na ayɛ Asia nyina, na Paul yi etu nyimpadodow pii hɔn aso esuma, na ɔadan hɔn enyi dɛ dza wɔdze nsa ayɛ hɔn no nnyɛ enyame,", ""
"ACT.19.27", "na nnyɛ hɛn edwin yi nko na ɔreyɛ ayɛ gyan, na nyamebaa Artemis kɛse n'asɔrfi rebɛyɛ dɛ wommbu no hwee bio, na woetu ɔno a Asia nyina nye wiadze nyina sɔr no no efi n'akɛseyɛ mu.", ""
"ACT.19.28", "Na wɔtsee iyi no, ebufuw hyɛɛ hɔn ma, na wɔtseatseaa mu dɛ, Efesofo Artemis yɛ kɛse!", ""
"ACT.19.29", "Na sakasaka hyɛɛ kurow no ma, na wɔyɛɛ adwenkor bɔɔ krididi kɛkyeer Masidoniafo Gaius nye Aristarkus a wɔka Paul ho wɔ n'akwantu mu no, kɔr bea a nkorɔfo kɔ hɔ kɔhwɛ agor no.", ""
"ACT.19.30", "Paul pɛɛ dɛ ɔkɛhɛn nkorɔfo no mu naaso esuafo no amma no kwan.", ""
"ACT.19.31", "Na Asia mpanyimfo bi so a wɔyɛ n'adɔfo somae ma wɔkɔr no hɔ kɛserɛɛ no dɛ mma ɔnnkɔ agohwɛbea no mu hɔ.", ""
"ACT.19.32", "Na afei binom retsea mu dɛm, binom so retsea mu dɛm; na nhyiamu no ayɛ sakasaka; na dodowara yie nnyim siantsir a ɔnam do ma wobehyiae.", ""
"ACT.19.33", "Na wɔtwee Alɛksandar fii nyimpadodow no mu, na Jewfo no sunsuun no too kan. Na Alɛksandar dze ne nsa nyamee, na ɔpɛɛ dɛ oyi n'ano kyerɛ nkorɔfo no.", ""
"ACT.19.34", "Na wohun dɛ ɔyɛ Jewnyi no, hɔn nyina dze ndze kor tseaa mu bɛyɛ ndɔnhwer ebien dɛ, Efesofo Artemis yɛ kɛse!", ""
"ACT.19.35", "Na ɔmankyerɛwfo no dwedwee nyimpadodow no, na ɔsee dɛ, Efeso mbarimba, nyimpa bɛn na onnyim dɛ Efesofo kurow no yɛ Artemis kɛse nye honyi a ofiir Zeus bodwirii no hɔn asɔrfihwɛfo?", ""
"ACT.19.36", "Dɛm ntsi obiara runntum nnkasa nntsia iyinom, ɔsɛ hom dɛ hom yɛ komm, na hom nnyɛ biribi gyigyeegye.", ""
"ACT.19.37", "Na hom dze mbarimba yi a wɔnnyɛ asɔrfi ewifo, eso wɔnnka hɛn nyamebaa ho ebususɛm yi aba ha.", ""
"ACT.19.38", "Na afei, sɛ Demitrius nye edwimfo a wɔka no ho no wɔ obi ho asɛm bi a, asɛndzibea wɔ hɔ, ambradofo wɔ hɔ: hom mma wombeyi atsɛn.", ""
"ACT.19.39", "Na sɛ hom rohwehwɛ biribi wɔ nsɛm afofor bi ho a, wobedzi no bagua mu dɛ mbrɛ mbra tse.", ""
"ACT.19.40", "Na yɛreyɛ enya amandze so ndɛ, sɛ wɔkɔtoa hɛn wɔ ndɛ begyabegya yi ho a, yennyi biribiara a yɛdze botum eyi hɛn ano wɔ nguabɔ yi ho.", ""
"ACT.19.41", "Na ɔkaa dɛm no, ɔmaa bagua no tui.", ""
