"ACT.2.1", "Ber a Pentekost da no durii no, nna hɔn nyina ehyia fakor.", "#Lev 23.15-21; Deut 16.9-11"
"ACT.2.2", "Na awerɛfir mu ara na dede a ɔtse dɛ mframa a n'ano yɛ dzen a ɔrobɔ fi sor bae, na ɔbɛhyɛɛ dan no a wɔtse mu no nyina ma.", ""
"ACT.2.3", "Na ntɛkyerɛma a wɔapaapaa mu a ɔtse dɛ gya yiyii hɔnho kyerɛɛ hɔn, na wobesisii hɔn etsifi nkorkor.", ""
"ACT.2.4", "Na Sunsum Krɔnkrɔn bɛhyɛɛ hɔn nyina amaama, na wɔhyɛɛ ase kasaa kasa fofor dɛ mbrɛ Sunsum no dze maa hɔn dɛ wɔnka.", ""
"ACT.2.5", "Nna Jewfo bi, nyimpa nyamesurofo a wofi amanaman a wɔwɔ wiadze nyinara tse Jerusalɛm.", ""
"ACT.2.6", "Na wɔtsee dza ɔrokɔ do no, nyimpadodow bae behyiae, na hɔnho boow hɔn kɛsenara dɛ obiara tse dɛ wɔreka no kurow mu kasa.", ""
"ACT.2.7", "Na ɔyɛɛ hɔn nyina ahobow, nye nwanwa, na wɔsesee dɛ, Ana hɔn a wɔrekasa yi nyina nnyɛ Galiliifo bi a?", ""
"ACT.2.8", "Na ɔyɛ dɛn na hɛn nyina yɛretse hɛnankasa hɛn kasaa a wɔwoo hɛn wɔ mu yi?", ""
"ACT.2.9", "Partiafo nye Mediafo nye Elamfo, nye hɔn a wɔtse Mesopotemia nye Judea nye Kapadosia, Pontus nye Asia,", ""
"ACT.2.10", "Frigyia nye Pamfilia, Egypt nye Libiya fa a ɔfa Sirene, nye ahɔho a wofi Rome, Jewfo nye hɔn a wɔadan Jewfo.", ""
"ACT.2.11", "Kreetefo nye Arabiafo, yɛtse dɛ wɔdze hɛn kasaa reka Nyankopɔn n'etumdze.", ""
"ACT.2.12", "Na ɔyɛɛ hɔn nyina ahobow, na hɔn tsirmu yɛɛ hɔn konsee, na wɔsesee hɔnho nkorkor dɛ, Iyi ase nye dɛn?", ""
"ACT.2.13", "Na binom sii atwetwe see dɛ, Nsa fofor abow hɔn.", ""
"ACT.2.14", "Na Peter nye dubiako no soɛree gyinae, na ɔmaa ne ndze do see hɔn dɛ, Judea mbarimba, nye hom a hom tse Jerusalɛm nyina, hom nhyɛ iyi nsew, na hom ntsie m'asɛm a mereka yi wɔ aso pa mu.", ""
"ACT.2.15", "Woyinom mmbobowee, dɛ mbrɛ hom susu yi, osiandɛ adzekyee mu anapa ndɔnkron nye yi;", ""
"ACT.2.16", "na iyi nye dza nkɔnhyɛnyi Joel kae no:", ""
"ACT.2.17", "Nyankopɔn se, Ɔbɛba dɛ nda a odzi ekyir no mu no, Mubohue mo Sunsum egu honam nyina do: Na hom mbabanyin nye hom mbabaa bɛhyɛ nkɔm, Na hom mberantsɛ bohu enyido adzehu, Na hom nkɔdaa bɔsoso adaa:", ""
"ACT.2.18", "Na mpo mo nkowaa nye mo mfonabaa so do, na nda no mu mubohue mo Sunsum egu na wɔbɛhyɛ nkɔm.", ""
"ACT.2.19", "Na mebɛma anwanwadze aba wienyi wɔ sor, Nye nsɛnkyerɛdze wɔ asaase yi do ase; Bɔgya nye gya nye wusiw kumbɔɔ;", ""
"ACT.2.20", "Ewia bɛdan sum, Na bosoom adan bɔgya, Ansaana Ewuradze n'enyimnyam da kɛse no aba.", ""
"ACT.2.21", "Na ɔbɛba dɛ obiara a ɔbɔbɔ Ewuradze ne dzin no, wɔbɛgye no nkwa.", ""
"ACT.2.22", "Israel mbarimba, hom ntsie nsɛm yi: Jesus Nazarɛtnyi no, ɔbarimba a Nyankopɔn dze tum ndwuma nye anwanwadze nye nsɛnkyerɛdze a ɔnam no do yɛe wɔ hom mu yii no kyerɛɛ hom, dɛ mbrɛ homankasa so hom nyim no.", ""
"ACT.2.23", "Ɔno na, dɛ mbrɛ Nyankopɔn ahyehyɛ ato hɔ na onyim dada no, dze no maa hom, na hom faa no, na hom nam hɔn a wɔnnka mbra nsa do bɔɔ no mbeamudua mu kum no no.", "#Mat 27.35; Mar 15.24; Luk 23.33; Joh 19.18"
"ACT.2.24", "Ɔno na Nyankopɔn nyaan no, ɔasan owuyaw no, osiandɛ ɔnnkɛyɛ yie dɛ owu botum aka no ahyɛ.", "#Mat 28.5, 6; Mar 16.6; Luk 24.5"
"ACT.2.25", "Na David ka wɔ no ho dɛ, Muhun Ewuradze wɔ m'enyim daa, Osiandɛ ɔwɔ me nsa nyimfa, amma meennhihim:", "#Dwom 16.8-11"
"ACT.2.26", "Dɛm ntsi m'akoma tɔɔ me yamu, na me tɛkyerɛma dzii dɛw, Na mo honam so bɔhom enyidado mu;", ""
"ACT.2.27", "Osiandɛ irinngyaa me kra wɔ samanadze, eso eremma wo Krɔnkrɔnnyi no nhu mprɔwee.", ""
"ACT.2.28", "Akyerɛ me nkwa akwan no: Edze w'enyim bɛma enyigye amee me.", ""
"ACT.2.29", "Enuanom, mowɔ ho kwan dɛ meka egyapanyin David ho asɛm kofee kyerɛ hom, dɛ oewu na woesie no, na ne nda wɔ hɛn nkyɛn ha dze bodu ndɛ.", ""
"ACT.2.30", "Na dɛ ɔyɛ nkɔnhyɛnyi na onyim dɛ Nyankopɔn aka ntam akyerɛ no dɛ n'asefo mu bi na ɔbɛma ɔatsena n'ahengua do ntsi,", ""
"ACT.2.31", "ohunii siei, na ɔkaa Kraest no wunyan ho asɛm dɛ oenngyaa ne kra wɔ samanadze, eso no honam ennhu mprɔwee.", ""
"ACT.2.32", "Jesus yi na Nyankopɔn nyaan no, na hɛn nyina yɛ ho adasefo.", ""
"ACT.2.33", "Na afei wɔdze Nyankopɔn abanyimfa maa no do no, na onyaa Egya no hɔ Sunsum Krɔnkrɔn no anohoba no ntsi na oehue dza hom ruhu na hom retse yi egu.", ""
"ACT.2.34", "Na David ammfow sor, naaso ɔnoara ka dɛ, Ewuradze see mo wura dɛ, Tsena m'abanyimfa,", "#Dwom 110.1"
"ACT.2.35", "Kodu dɛ medze w'atamfo bɛyɛ w'ananadzegua.", ""
"ACT.2.36", "Dɛm ntsi, wɔmma Israel fie nyina nhu ampa dɛ Jesus yi a hom bɔɔ no mbeamudua mu no, ɔno na Nyankopɔn ayɛ no Ewuradze nye Kraest.", ""
"ACT.2.37", "Na wɔtsee nsɛm no hɔn akoma mu wowɔɔ hɔn, na wɔsee Peter nye asomafo nkaa no dɛ, Enuanom, yɛnyɛ dɛn?", ""
"ACT.2.38", "Na Peter see hɔn dɛ, Hom nnu homho, na wonnuma hom nyina wɔ Jesus Kraest ne dzin mu nkɔ bɔnfakyɛ mu, na hom benya Sunsum Krɔnkrɔn no akyɛdze no.", ""
"ACT.2.39", "Osiandɛ anohoba no yɛ hom nye hom mba nye hɔn a wɔwɔ ekyirekyir a Ewuradze hɛn Nyankopɔn bɛfrɛ hɔn aba ne nkyɛn nyina dze.", ""
"ACT.2.40", "Na ɔdze nsɛm pii kaa ho gyee dase kyerɛɛ hɔn, na otuu hɔn fo dɛ, Hom ngye homho mfi mbasantsen a hɔn bra akyewakyew yi ho.", ""
"ACT.2.41", "Na hɔn a wɔgyee n'asɛm no, wonumaa hɔn, na da no ara akra bɛyɛ mpensa bɛkaa hɔn ho.", ""
"ACT.2.42", "Na wɔkɔr do suoo asomafo no hɔn nkyerɛkyerɛ nye hɔn fɛkuwbɔ, nye paanoo bubu no nye mpaabɔ mu.", ""
"ACT.2.43", "Na asomafo no yɛɛ anwanwadze nye nsɛnkyerɛdze pii, na hu kaa nyimpa nyina.", ""
"ACT.2.44", "Na hɔn a wɔgyee dzii nyina boaa ano na wɔyɛɛ hɔn adze nyina dɛ kwasafodze;", "#Ndwu 4.32-35"
"ACT.2.45", "na wɔtɔɔn hɔn ahodze nye hɔn ndzɛmba, na wɔkyɛe maa hɔn nyina, dɛ mbrɛ obiara n'ehiadze tse.", ""
"ACT.2.46", "Na daa daa wɔkɔr do dze anokor bɔɔ mu hyiae wɔ asɔrfi no mu, na wohyiaa efiefi bubuu paanoo, na wɔdze ahosɛpɛw nye komakor dzii hɔn edziban.", ""
"ACT.2.47", "Woyii Nyankopɔn ayɛw na wonyaa enyimpa wɔ ɔman no nyina enyim. Na Ewuradze dze hɔn a wɔregye hɔn nkwa no kaa hɔn ho daa daa.", ""
