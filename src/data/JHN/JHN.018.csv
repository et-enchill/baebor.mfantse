"JHN.18.1", "Jesus kaa iyinom no, ɔnye n'esuafo no puei kotwaa ɔwora Kidron, mbrɛ ture bi wɔ, na ɔnye n'esuafo no kɔr mu.", ""
"JHN.18.2", "Na Judas so a oriyi no ama no so nyim hɔ, osiandɛ Jesus nye n'esuafo no tɔɔ dɛ wokehyia hɔ.", ""
"JHN.18.3", "Na Judas faa asafo no nye asomfo a wofi asɔfompanyin nye Farisiifo no nkyɛn no, ɔbaa hɔ, wokitsakitsa nkandzea nye atsɛn nye akodze.", ""
"JHN.18.4", "Na Jesus nyim dza ɔreba no do nyina no, opuei kebisaa hɔn dɛ,  Hom rohwehwɛ woana?", ""
"JHN.18.5", "Wobuaa no dɛ, Jesus Nazarɛtnyi no a. Jesus buaa hɔn dɛ,  Emi nye no.  Nna Judas a oriyi no ama no so nye hɔn gyina hɔ.", ""
"JHN.18.6", "Na ɔsee hɔn dɛ, Emi nye no no, wɔdze hɔn ekyir hɔn ekyir kɔhwee daadze.", ""
"JHN.18.7", "Na obisaa hɔn bio dɛ,  Hom rohwehwɛ woana?  Na wɔsee dɛ, Jesus Nazarɛtnyi no a.", ""
"JHN.18.8", "Jesus buaa dɛ,  Mekaa kyerɛɛ hom dɛ emi nye no; dɛm ntsi sɛ emi na hom rohwehwɛ me a, hom mma iyinom nkɔ;", ""
"JHN.18.9", "ama asɛm no a ɔkaa dɛ,  Hɔn a edze hɔn ama me no mannyew mu biara no, aaba mu.", ""
"JHN.18.10", "Na Simon Peter a nna ɔdze afona no twee, na ɔdze bɔɔ ɔsɔfopanyin no n'akowaa, na otwaa n'asowa nyimfa; na akowaa no ne dzin dze Malkus.", ""
"JHN.18.11", "Na Jesus see Peter dɛ,  Fa nkrantsee no hyɛ bɔha no mu: kɔɔpow a m'Egya dze ama me no, mma monnom anaa?", "#Mat 26.39; Mar 14.36; Luk 22.42"
"JHN.18.12", "Na asafo no nye safohen no ɔnye Jewfo asomfo no faa Jesus na wɔkyekyeer no,", ""
"JHN.18.13", "na wɔdze no dzii kan kɔr Annas nkyɛn, osiandɛ Kaiafas a odzi afe no mu sɔfopanyin no n'asew nye no.", ""
"JHN.18.14", "Na Kaiafas nye nyia ɔmaa Jewfo no apam dɛ oye dɛ nyimpa baako bowu ama ɔman no no.", "#Joh 11.49, 50"
"JHN.18.15", "Na Simon Peter nye osuanyi baako dzii Jesus ekyir, na ɔsɔfopanyin no nyim osuanyi no, na ɔnye Jesus kɛhɛɛn ɔsɔfopanyin aban mu hɔ.", ""
"JHN.18.16", "Na Peter dze, ogyinaa abow no ano guado. Na osuanyi no a ɔsɔfopanyin no nyim no no puei bɛkasaa kyerɛɛ abowanohwɛfo no na ɔdze Peter baa dan mu.", ""
"JHN.18.17", "Na abaawa abowanohwɛfo no see Peter dɛ, Ana wo so immfi nyimpa yi n'esuafo no mu? Peter see dɛ, Mimmfi mu.", ""
"JHN.18.18", "Na nkowaa no nye asomfo no gyinagyina hɔ a wɔdze biriw abɔ gya, osiandɛ awɔw aba, na wɔroto gya; nna Peter so gyina hɔ roto gya.", ""
"JHN.18.19", "Na ɔsɔfopanyin no bisaa Jesus n'esuafo nye ne nkyerɛkyerɛ ho asɛm.", ""
"JHN.18.20", "Jesus buaa no dɛ,  Makasa petee akyerɛ wiadze; daa mekyerɛkyerɛ wɔ nhyiamudan nye asɔrfi mu, mbrɛ Jewfo nyina hyia, na mannka hwee nsumaa mu.", ""
"JHN.18.21", "Emi dze, ɔyɛ dɛn na ibisa me? Bisa hɔn a wɔtsee asɛm kor a mekaa kyerɛɛ hɔn: hwɛ, hɔn na wonyim dza mekae.", ""
"JHN.18.22", "Na ɔkasaa dɛm no, asomfo a wogyina hɔ no mu baako bɔɔ Jesus sotɔr see no dɛ,  Mbrɛ ibua ɔsɔfopanyin nye yi?", ""
"JHN.18.23", "Jesus buaa no dɛ,  Sɛ maka bɔn a, gye bɔn no ho dase, na sɛ oye a, ɔyɛ dɛn na ebɔ me?", ""
"JHN.18.24", "Dɛm ntsi Annas somaa no nkyehoma mu kɔr Kaiafas ɔsɔfopanyin no hɔ.", ""
"JHN.18.25", "Nna Simon Peter gyina hɔ roto gya. Na wɔsee no dɛ, Ana ɔwo so immfi n'esuafo no mu? Ɔsanee na ɔsee dɛ, Mimmfi mu.", ""
"JHN.18.26", "Ɔsɔfopanyin no no nkowaa mu baako a ɔyɛ nyia Peter twaa n'asowa no no busuanyi no see no dɛ, Ana mennhu wo wɔ ne nkyɛn wɔ ture no mu?", ""
"JHN.18.27", "Na Peter saan bio; na ntsɛmara akokɔ bɔnee.", ""
"JHN.18.28", "Na wɔdze Jesus fii Kaiafas nkyɛn kɔr ambrado aban mu; nna ahanamakye a, na hɔnara dze wɔannhɛn ambrado aban mu hɔ, amma hɔn ho eenngu fi na woeedzi apaho (edziban) no.", ""
"JHN.18.29", "Dɛm ntsi Pilate puei baa hɔn nkyɛn na obisaa dɛ, Ebɛn sombo na hom dze bɔ dɛm nyimpa yi?", ""
"JHN.18.30", "Wobuaa no dɛ, Sɛ oyi nnyɛ ɔdzebɔnyɛnyi a, nkyɛ yɛammfa no ammbrɛ wo.", ""
"JHN.18.31", "Na Pilate see hɔn dɛ, Homara hom mfa no, na hom nkobu no atsɛn dɛ mbrɛ hom mbra tse. Jewfo no see no dɛ, Hɛn dze, yennyi ho kwan dɛ yeku obiara;", ""
"JHN.18.32", "ma Jesus n'asɛm a ɔkae dze kyerɛɛ owu kor a orubowu no aaba mu.", "#Joh 3.14; 12.32"
"JHN.18.33", "Na Pilate hɛɛn ambrado aban mu bio, na ɔfrɛɛ Jesus na ɔsee no dɛ, Ana ɔwo nye Jewfo hen no?", ""
"JHN.18.34", "Jesus buaa no dɛ,  Wankasa reka yi, anaa binom kaa no mo ho kyerɛɛ wo?", ""
"JHN.18.35", "Pilate buaa dɛ, Ana emi meyɛ Jewnyi a? Wankasa wo mamfoo nye asɔfompanyin no na wɔdze wo brɛɛ me. Ebɛnadze na eyɛe?", ""
"JHN.18.36", "Jesus buaa dɛ,  M'ahendzi mmfi wiadze yi mu: sɛ m'ahendzi fi wiadze yi mu a, nkyɛ m'asomfo bɔko, amma wɔaammfa me annhyɛ Jewfo nsa; na afei m'ahendzi mmfi ha.", ""
"JHN.18.37", "Pilate see no dɛ, Nna eyɛ ɔhen nye no? Jesus buaa dɛ,  Ɔwoara aka dɛ meyɛ ɔhen: iyi ntsi na wɔwoo me, iyi ntsi na mebaa wiadze, ama maabɛgye nokwar no ho dase. Obiara a ofi nokwar no mu no, otsie me ndze.", ""
"JHN.18.38", "Pilate see no dɛ, Nokwar nye ebɛnadze? Na ɔsee dɛm no, opuei kɔr Jewfo no hɔ bio, na ɔsee hɔn dɛ, Emi dze, munnhu afɔdzi biara wɔ no mu.", ""
"JHN.18.39", "Na hom wɔ atɔrmuadze dɛ apaho no mu migyaa nyimpa baako ma hom: dɛm ntsi, hom pɛ dɛ migyaa Jewfo hen no ma hom anaa?", ""
"JHN.18.40", "Na hɔn nyina tseaa mu bio dɛ, Nnyɛ oyi a, na Barabbas a, naaso Barabbas yi yɛ odwotwafo.", ""
