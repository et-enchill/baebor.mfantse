"JHN.11.1", "Nna ɔyarfo bi wɔ hɔ a wɔfrɛ no Lazarus a ofi Bɛtani, Mary nye no nuabaa Martha hɔn kurow mu.", "#Luk 10.38, 39"
"JHN.11.2", "Mary a ɔdze ngohuam seraa Ewuradze na ɔdze ne tsinhwi pepaa n’anan ho no na no nuabanyin Lazarus yaree no.", "#Joh 12.3"
"JHN.11.3", "Dɛm ntsi ne nkyerɛbaa no somae baa Jesus hɔ bɛsee no dɛ, Ewuradze, hwɛ, nyia edɔ no no yar.", ""
"JHN.11.4", "Na Jesus tsee no ɔsee dɛ,  Yarba yi nnyɛ wuyarba, na Nyankopɔn enyimnyam ntsi a, ama wɔnam do aahyɛ Nyankopɔn Ba no enyimnyam.", ""
"JHN.11.5", "Nna Jesus dɔ Martha nye no nuabaa nye Lazarus,", ""
"JHN.11.6", "naaso ber a ɔtsee dɛ ɔyar no ɔtsenaa mbrɛ ɔwɔ no ara ndaenu.", ""
"JHN.11.7", "Nna n’ekyir no, ɔsee n’esuafo no dɛ,  Hom mma yɛnkɔ Judea bio.", ""
"JHN.11.8", "Esuafo no see no dɛ, Rabae, ɔnnkyɛree biara na Jewfo no hwehwɛɛ wo dɛ wobesiw wo abo, na erokɔ hɔ bio yi?", ""
"JHN.11.9", "Jesus buaa dɛ,  Ana nnyɛ ndɔnhwer duebien na ɔwɔ adzekyee mu? Sɛ obi nam ewia a, ommfintsiw, osiandɛ ohu wiadze yi kan no.", ""
"JHN.11.10", "Na sɛ obi nam anadwe a, ofintsiw, osiandɛ kan nnyi no mu.", ""
"JHN.11.11", "Ɔkaa yinom ekyir no, ɔsee hɔn dɛ,  Hɛn nyɛnko Lazarus ada, na morokɔ mekenyan no.", ""
"JHN.11.12", "Na esuafo no see no dɛ, Ewuradze, sɛ ɔada dze a, nna obenya nkwa.", ""
"JHN.11.13", "Na Jesus dze, ɔkaa no wɔ no wu ho, na hɔn dze, wosusuu dɛ eregye w’ahom wɔ nda mu ho asɛm na ɔreka.", ""
"JHN.11.14", "Nna Jesus kaa kyerɛɛ hɔn pefee dɛ,  Lazarus ewu;", ""
"JHN.11.15", "na ɔyɛ me dɛw wɔ hom ntsi dɛ minnyi hɔ, ama hom aagye edzi: naaso hom mma yɛnkɔ ne nkyɛn.", ""
"JHN.11.16", "Na Tomas a wɔfrɛ no Ata no see ne mfɛfo esuafo no dɛ, Hom mma hɛn so yɛnye no nkɔ na yɛnye no eewu.", ""
"JHN.11.17", "Na Jesus bae no obohun dɛ Lazarus edzi ndaanan wɔ nda no mu dada.", ""
"JHN.11.18", "Eso nna Bɛtani bɛn Jerusalɛm ho bɛyɛ akwansin ebien.", "#11.18 Griik ka dɛ akwansimba duenum."
"JHN.11.19", "Nna Jewfo pii aba Martha nye Mary nkyɛn dɛ wɔrebɛma hɔn hyɛ dzen wɔ hɔn nua no ntsi.", ""
"JHN.11.20", "Martha tsee dɛ Jesus reba no, ɔkɔree kehyiaa no; na Mary dze, ɔkɔr do araa tsenaa fie hɔ.", ""
"JHN.11.21", "Na Martha see Jesus dɛ, Ewuradze, sɛ ewɔ ha a, nkyɛ mo nuabanyin ennwu.", ""
"JHN.11.22", "Na seseiara mpo, minyim dɛ biribiara a ibebisa Nyankopɔn no, Nyankopɔn dze bɛma wo.", ""
"JHN.11.23", "Jesus see no dɛ,  Wo nuabanyin bɔsoɛr bio.", ""
"JHN.11.24", "Martha see no dɛ, Minyim dɛ da a odzi ekyir wunyan no mu, ɔbɔsoɛr.", ""
"JHN.11.25", "Jesus see no dɛ,  Emi nye wunyan no nye nkwa no: nyia ɔgye me dzi no, owu mpo a, ɔbɛtsena ase,", ""
"JHN.11.26", "na obiara a ɔtse ase na ɔgye me dzi no, onnkowu da. Ana egye iyi dzi?", ""
"JHN.11.27", "Ɔsee no dɛ, Nyew, Ewuradze, magye edzi dɛ ɔwo nye Kraest no, Nyankopɔn Ba no a ɔreba wiadze no.", ""
"JHN.11.28", "Na ɔkaa dɛm no, osii mu kɔree kɛfrɛɛ no nuabaa Mary nsumaa mu dɛ, Kyerɛkyerɛfo no aba, na ɔfrɛ wo.", ""
"JHN.11.29", "Na ɔno so tsee no, ɔsoɛɛr ntsɛmara na ɔbaa ne nkyɛn.", ""
"JHN.11.30", "Nna Jesus nnyae mmbaa kurow no mu, na ɔwɔ mbrɛ Martha kehyiaa no hɔ no.", ""
"JHN.11.31", "Na Jewfo a wɔnye no wɔ fie rekyekye no werɛ no hun Mary dɛ ɔasoɛr ntsɛm epue no, wodzii n’ekyir, nna wosusu dɛ ɔrokɔ nda no do ekosu wɔ hɔ.", ""
"JHN.11.32", "Na Mary dze, odur mbrɛ Jesus wɔ no, na ohun no no, ɔhwee n’ananadze see dɛ, Ewuradze, sɛ ewɔ ha a, nkyɛ mo nuabanyin ennwu.", ""
"JHN.11.33", "Na Jesus hun dɛ orusu na Jewfo a wɔnye no bae no so rusu no, osii nkrum wɔ no sunsum mu na ɔyɛɛ no awerɛhow,", ""
"JHN.11.34", "na ɔsee dɛ,  Hom dze no ato hen?  Wɔsee no dɛ, Ewuradze, bra bɔhwɛ.", ""
"JHN.11.35", "Na Jesus sui.", ""
"JHN.11.36", "Nna Jewfo no see dɛ, Hwɛ mbrɛ osi dɔ no.", ""
"JHN.11.37", "Na hɔn mu binom see dɛ, Oyi a obuee onyifuranyi no enyiwa no, oenntum amma dɛ nkyɛ oyi so orunnwu anaa?", ""
"JHN.11.38", "Na Jesus sii nkrum wɔ no mu bio, na ɔbaa nda no do: ɔbodan a, nna ɔbo hin ano.", ""
"JHN.11.39", "Jesus see dɛ,  Hom nyi ɔbo no.  Nyia owui no nuabaa Martha see no dɛ, Ewuradze, sesei dze ɔasɛɛ, na oedzi ndaanan.", ""
"JHN.11.40", "Jesus see no dɛ,  Ana mannse wo dɛ, sɛ egye dzi a, ibohu Nyankopɔn enyimnyam?", ""
"JHN.11.41", "Na woyii ɔbo no. Na Jesus maa n’enyiwa do na ɔsee dɛ,  Egya, meda wo ase dɛ itsie me:", ""
"JHN.11.42", "na emi dze, minyim dada dɛ itsie me daa, na nyimpadodow a wogyinagyina ho yi ntsi na mesee dɛm, ama wɔaagye edzi dɛ ɔwo na esomaa me.", ""
"JHN.11.43", "Na ɔkaa dɛm no, ɔdze ndze kɛse tseaa mu dɛ,  Lazarus, pue bra!", ""
"JHN.11.44", "Nyia owui no puei bae: nna nda mu atam kyekyer ne nan nye ne nsa, na duukuu kyekyer n’enyim: na Jesus see hɔn dɛ,  Hom nsan no, na hom mma ɔnkɔ.", ""
"JHN.11.45", "Na Jewfo no mu pii a wɔbaa Mary nkyɛn na wohun dza Jesus yɛe no, wɔgyee no dzii;", ""
"JHN.11.46", "na hɔn mu binom sii mu kɔr Farisiifo nkyɛn kɛkaa dza Jesus yɛe no kyerɛɛ hɔn.", ""
"JHN.11.47", "Na asɔfompanyin nye kyerɛwfo no maa wokehyiaa baguafo no, na wɔsee dɛ, Yɛreyɛ dɛn, na nyimpa yi reyɛ nsɛnkyerɛdze pii yi?", ""
"JHN.11.48", "Sɛ yegyaa no dɛm a, nyimpa nyina bɛgye no edzi, na Romefo afa hɛn bea nye hɛn man yi.", ""
"JHN.11.49", "Na hɔn mu baako bi, Kaiafas a odzi afe noara mu sɔfopanyin, see hɔn dɛ, Hom nnyim hwee,", ""
"JHN.11.50", "na eso hom nndwen dɛ oye ma hɛn dɛ nyimpa kor bowu ama ɔman no, na ɔman no nyina aannhyew a.", ""
"JHN.11.51", "Na iyi, nnyɛ nankasa na ɔkae, na odzi afe noara mu sɔfopanyin ntsi, ɔhyɛɛ nkɔm dɛ Jesus rubowu ama ɔman no,", ""
"JHN.11.52", "na nnyɛ ɔman no nko ntsi, na dɛ ɔrebɛka Nyankopɔn mba a wɔapetse nyina so abɔ mu ayɛ kor.", ""
"JHN.11.53", "Na ofitsi da no ara wɔfaa apam dɛ woboku no.", ""
"JHN.11.54", "Dɛm ntsi Jesus annantsew petee wɔ Jewfo no mu bio; na ofii hɔ kɔr asaase a ɔbɛn sar no ho no do, wɔ kurow a wɔfrɛ no Efraim mu, na ɔnye n’esuafo kɛtsenaa hɔ.", ""
"JHN.11.55", "Na Jewfo apaho no abɛn, na dodowara fiir asaase no do kɔr Jerusalɛm ansaana apaho no edu dɛ worukoguar hɔnho.", ""
"JHN.11.56", "Na wɔhwehwɛɛ Jesus, na wogyinaa asɔrfi no mu sesee hɔnho dɛ, Hom dwen dɛn? Ɔremmba afahyɛ yi ase anaa?", ""
"JHN.11.57", "Nna asɔfompanyin no nye Farisiifo no ahyɛ mbra dɛ, obi nyim mbrɛ ɔwɔ a, ɔnkɛkyerɛ ma wɔnkyer no.", ""
