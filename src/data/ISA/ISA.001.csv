"ISA.1.1", "Iyi nye Amoz ne ba Isaia n'enyido adzehu a ohunii wɔ Juda na Jerusalɛm ho wɔ Juda ahemfo Uzia, Jotam, Ahaz, na Hezekia nda mu no.", "#2 Ahe 15.1-7; 2 Mbe 26.1-23; 2 Ahe 15.32-38; 2 Mbe 27.1-9; 2 Ahe 16.1-20; 2 Mbe 28.1-27; 2 Ahe 18.1—20.21; 2 Mbe 29.1—32.33"
"ISA.1.2", "Ɔsorsor, hom ntsie, asaase, yɛ aso, na EWURADZE akasa: Manyɛn mba na matsetse hɔn, na hɔn dze wɔatsew mo do etua.", "#Deut 32.1, 5-6"
"ISA.1.3", "Ɔnantwi nyim no wura, na asoasopɔnkɔ nyim no wura n'edzidzidaka: naaso Israel dze wonnyim, na me man nnyi ntseasee.", ""
"ISA.1.4", "Ao, ɔman ndzebɔnyɛfo, nkorɔfo a wɔdze emumuyɛ asoa hɔn, emumuyɛfo asefo, mba a hɔn abrabɔ aprɔw: wɔapow EWURADZE, woebu Israel Krɔnkrɔnnyi no enyimtsia, wɔapaa hɔnho na wɔasan ekyir.", ""
"ISA.1.5", "Wɔnda ho mbɔ hom nyɛ dɛn, dɛ hom da ho ara retsew etua yi? Tsir mu no nyinara yar, na akoma mu no nyinara apa.", ""
"ISA.1.6", "Ofitsi ananadze kesi etsifi mpo apɔwmudzen biara nnyi mu, mbom epirakur, na nsoasoae na ekur mpɔtɔwee: wɔnnsaae, eso wɔnnkyekyeree, eso wɔmmfaa ngo nndwedwee no.", ""
"ISA.1.7", "Hom kurow ayɛ amamfo; wɔdze gya ahyew hom nkurow; ananaben asɛɛ hom asaase wɔ hom enyim, ɔayɛ amamfo, dɛ ananaben ebutuw no.", ""
"ISA.1.8", "Na woegyaa Zion babaa dɛ asese a ɔwɔ wenyin ture mu, dɛ efer ture mu asoɛe, dɛ kurow a woetu do sa.", ""
"ISA.1.9", "Sɛ dɔm EWURADZE no enngyaa hɛn nkaa kakraabi a, nkyɛ yɛayɛ dɛ Sodom, nkyɛ yɛayɛ dɛ Gomora.", "#Gye 19.24; Rom 9.29"
"ISA.1.10", "Hom ntsie EWURADZE asɛm, hom Sodom mpanyimfo! Gomora ɔman e, hom nyɛ aso mma hɛn Nyankopɔn ne nkyerɛkyerɛ.", ""
"ISA.1.11", "Hom afɔrbɔdze dodow yɛ dɛn ma me? EWURADZE na ɔse: nguannyin ɔhyew afɔr afon me, na anyɛmbowa seradze adɔ me; minnyi enyigye wɔ anantwi, nguambaa, anaa mpɔnkye bɔgyaa mu.", "#Amos 5.21, 22"
"ISA.1.12", "Sɛ hom ba befir m'enyim a, woana hwehwɛ iyi wɔ hom nsamu, dɛ wobetsiatsia m'abanguado?", ""
"ISA.1.13", "Mma hom mmfa ayɛyɛdze hun biara mmba bio; eduhuam nhyewee yɛ me ekyiwadze; bosoom fofor na ahomgyeda, baguabɔ, Munnkotum ahwɛ ehyiadzi krɔnkrɔn a emumuyɛ wɔ mu.", ""
"ISA.1.14", "Hom abosoom fofor na hom afahyɛ no me kra kyir: ɔyɛ me ɔhaw; na maberɛ no soa.", ""
"ISA.1.15", "Na sɛ hom tserɛw hom nsamu a, mibeyi m'enyiwa ehuntsa hom: sɛ hom yi mpaa mpo a, emi dze, mirinntsie: bɔgya ayeyɛ hom nsa amaama.", ""
"ISA.1.16", "Hom nhohor homho, hom ntsew homho; hom nyi hom emumuyɛdze no mfi m'enyiwa do; hom ngyaa bɔn yɛ:", ""
"ISA.1.17", "Hom nsua papa yɛ; hom nhwehwɛ atsɛmbu, hom ngye nyia wɔhaw no no, hom ndzi mma egyanka, hom ntotɔ nserɛ mma okunafo.", ""
"ISA.1.18", "Afei hom mbra ma yɛndwen mbɔ mu ɛ, EWURADZE na ɔse: kaansa hom bɔn tse dɛ adaaben mpo a, ɔbɔhoa dɛ esukwankyɛba; kaansa ɔber dɛ bɔgyaben mpo a, ɔbɛyɛ sakoo dɛ guannhwi.", ""
"ISA.1.19", "Sɛ hom pen do na hom yɛ setsie a, hom bedzi asaase no do ndzepa:", ""
"ISA.1.20", "na sɛ hom pow na hom tsew etua a, wɔdze afona bɛsɛɛ hom: na emi EWURADZE na maka.", ""
"ISA.1.21", "Ɔyɛ dɛn na kurow nokwafo adan edwaman yi! Ɔno a nkyɛ atsɛntsenenee ahyɛ no ma! Ndzeyɛtsenenee tsenaa no mu, na afei dze ewudzifo a.", ""
"ISA.1.22", "Wo dwetɛ adan ifi, wo nsa wɔdze nsu afora mu.", ""
"ISA.1.23", "Wo man do ahwɛfo yɛ etuatsewfo, na nwuradan anyɛnkofo; hɔn mu biara pɛ mboabagye, na wodzi akatua ekyir: wonndzi mma egyanka, eso okunafo asɛm nndu hɔn enyim.", ""
"ISA.1.24", "Dɛm ntsi mbrɛ EWURADZE se nye yi, dɔm EWURADZE no, Israel Tumfo no a: Aa, mubohue m'ebufuhyew egu m'ahohiahiafo do, na medzi mo wer wɔ m'atamfo do.", ""
"ISA.1.25", "Mebɛdan me nsa aba wo do, na medze semina etu wo fi no, mibeyi wo ho nkekaa nyina.", ""
"ISA.1.26", "Mebɛdan w'atsɛmbufo ama wo dɛ asɔpɔn no, w'apamfo dɛ ahyɛse no: n'ekyir no wɔbɛfrɛ wo dɛ, Ɔtsenenee kurow, kurow nokwafo.", ""
"ISA.1.27", "Wɔdze atsɛmbu bɔpon Zion, na wɔdze tsenenee apon ne mba a wɔasakyer.", ""
"ISA.1.28", "Na mbratofo na ndzebɔnyɛfo hɔn sɛɛe bɔbɔ mu aba prɛko, na hɔn a wɔdan EWURADZE gya no wɔbɛhyew hɔn.", ""
"ISA.1.29", "Na hɔn enyi bɔto wɔ nsudur a hom hom enyi gyee ho no ho, na hom enyim egu ase wɔ nture a hom asan mu afa no ho.", ""
"ISA.1.30", "Na hom bɛyɛ dɛ osudur a n'ahaban apo, na ture a nsu nnyi mu.", ""
"ISA.1.31", "Na ɔhoɔdzenfo bɛyɛ dɛ otuw, na n'edwuma ayɛ dɛ ogyansenama, na ebien nyina abɔ mu ahyew, na obi runndum no.", ""
