"ISA.20.1", "Afe a Tartan baa Ashdod, ber a Asiriahen Sargon somaa no, na ɔnye Ashdod bɔkoe na ɔfae no;", ""
"ISA.20.2", "ber no mu nna EWURADZE nam Amoz ba Isaia do kaa dɛ, Kɔ, kɛpa eyitam no fi w'asen mu, na san mpaboa no fi w'anan. Na ɔyɛɛ dɛm dze adagyaw nye anamɔnkwaa nantsewee.", ""
"ISA.20.3", "Na EWURADZE see dɛ, Dɛ mbrɛ m'akowaa Isaia nam adagyaw nye anamɔnkwaa mfe ebiasa ma ɔaayɛ asɛnkyerɛdze ɔnye anwanwadze ama Egypt na Etiopia yi;", ""
"ISA.20.4", "dɛmara na Asiriahen bɛka Egyptfo ndɔmmumfo na Etiopiafo amantufo akɔ, mbofra na mpanyin, adagyaw mu na anamɔnkwaafo a hɔn etun deda hɔ, ama Egypt enyi aato.", ""
"ISA.20.5", "Na hɔn bo botu na hɔn enyi ato, wɔ hɔn enyidado Etiopia ho, na hɔn enyimnyam Egypt ho.", ""
"ISA.20.6", "Na nsuano kuromnyi no bɛka wɔ da no mu dɛ, Hwɛ, mbrɛ hɛn enyidado a yeguanee kɔdɔɔ hɔ dɛ wɔnkɛgye hɛn mfi Asiriahen nsamu tse nye yi: na hɛn dze, yɛyɛ dɛn fi nsa?", ""
