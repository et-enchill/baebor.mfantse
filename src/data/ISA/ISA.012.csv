"ISA.12.1", "Na da no ebɛse dɛ, Ao EWURADZE, medze ndaase mebɛma wo; na kaansa wo bo fuuw me a, w’ebufuw no adan kɔ, na ekyekye mo werɛ.", ""
"ISA.12.2", "Hwɛ, Nyankopɔn nye mo nkwagye; mobɔtwer, na munnkosuro: EWURADZE nye m’ahoɔdzen na mo ndwom: ɔno na ɔabɛyɛ mo nkwagye.", "#Eks 15.2; Dwom 118.14"
"ISA.12.3", "Dɛm ntsi enyigye na hom dze bɔtow nsu efi nkwagye bura no mu.", ""
"ISA.12.4", "Na da no hom bɛka dɛ, Hom nda EWURADZE ase, hom mbɔ ne dzin, hom mbɔ ne nyɛe dawur nkyerɛ aman, hom mpaa mu nka dɛ wɔama ne dzin do.", ""
"ISA.12.5", "Hom ntow ndwom mma EWURADZE; na ɔayɛ enyimnyamdze kɛse: hom mma wonhu yi wɔ asaase nyina.", ""
"ISA.12.6", "Keka mu na bɔ ose, ɔwo a etse Zion: osiandɛ Israel Krɔnkrɔnnyi a ɔtse wo mu no yɛ kɛse.", ""
