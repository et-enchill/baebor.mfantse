"ISA.18.1", "Aa, ntsaban worakaworaka asaase a ɔwɔ Etiopia nsutsen egya no ho:", "#Zef 2.12"
"ISA.18.2", "nyia otu ahembɔfo nam po do, a wɔtsetse ndzɛm ahɛn mu wɔ nsu enyi! Hom nkɔ, abɔfo a hom ho yɛ har, hom nkɔ ɔman a wɔyɛ apankor trontrom no nkyɛn, nkorɔfo a mbɛnee na ekyirekyir suro hɔn no nkyɛn; ɔman bi a wɔwɔ tum na wɔka nkorɔfo hyɛ a nsutsen etwitwa hɔn asaase mu no!", ""
"ISA.18.3", "Hom wiadzemba nyinara, hom asaase do atsefo, sɛ wosi frankaa wɔ mbepɔw do a, hom nhwɛ; na sɛ wɔbɔ akasamu mu a, hom ntsie.", ""
"ISA.18.4", "Na dza EWURADZE aka akyerɛ me nye yi, Mebɛyɛ komm, na mahwɛ wɔ me tsenabea; dɛ ewiaber ketee mu ɔhyew, dɛ ɔbɔsu nsuwusiw wɔ otwaber hyew mu.", ""
"ISA.18.5", "Na otwaber nnyae nndurii na nkukuduuduw apaa, na nhyiren adan wenyinaba a ɔregyegye no, ɔdze adar botwitwa nsasar no egu, na ndubaa a ɔatsentsen no etwitwa mu egu.", ""
"ISA.18.6", "Wobegya ne nyinara hɔ ama mbepɔw do nnoma edzinam, ɔnye asaase do mbowa, na nnoma edzinam bedzi ɔpɛber wɔ do, na asaase mbowa nyinara edzi do awɔwber.", ""
"ISA.18.7", "Ber no mu wɔdze akyɛdze bɛbrɛ dɔm EWURADZE; wɔdze fi nkorɔfo apankor trontrom no, nkorɔfo a mbɛnee na ekyirekyir nyinara suro hɔn, ɔman a wɔwɔ tum na wɔka nkorɔfo hyɛ a nsutsen etwitwa hɔn asaase mu no mu no, bɛba dɔm EWURADZE ne dzin tsenabea, bepɔw Zion no do.", ""
