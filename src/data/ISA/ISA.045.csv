"ISA.45.1", "Dɛm na EWURADZE ka kyerɛ ne nyia ɔasera no, Sirus a mesuo ne nsa nyimfa mu dɛ mebɛbrɛ amanaman adze wɔ n’enyim, na masansan ahemfo asen; dɛ mubobuebue mbobow wɔ n’enyim, na aponkɛse no wɔanntotow mu.", ""
"ISA.45.2", "Emi mara mibedzi w’enyim akɔ, na mama mbea a ayɛ kekakeka no ayɛ dɛfɛɛ: mubobubu boran mbobow no mu esinesin, na metwitwa adaban no mu.", ""
"ISA.45.3", "Medze sum mu akoradze, na ehuntsambea ahonyadze a wɔdze esuma bɛma wo, ama eehu dɛ emi nye EWURADZE, Israel Nyankopɔn no a mobɔ wo dzin frɛ wo no.", ""
"ISA.45.4", "Osian m’akowaa Jakob, na Israel a masan mu eyi no ntsi, mobɔ wo dzin frɛ wo: mato wo ebusuadzin, kaansa ɔwo nnhun me mpo a.", ""
"ISA.45.5", "Emi nye EWURADZE, na obi nnyi hɔ bio; Nyankopɔn bi nnyi hɔ ka mo ho: mobɔbɔ wo abɔdo, kaansa ɔwo nnhun me mpo a:", ""
"ISA.45.6", "ama wofi wipuei ɔnye anee eehu, dɛ obi nnyi hɔ ka mo ho: emi nye EWURADZE, na obi nnyi hɔ bio.", ""
"ISA.45.7", "Emi na mehyehyɛ kan, na mobɔ sum; emi na meyɛ asomdwee, na mobɔ mbusu; emi nye EWURADZE a ɔyɛ ndzɛmba yinom nyinara.", ""
"ISA.45.8", "Ɔsorsor, hom mfi ɔsor nsosɔw, na hom mma wimu ntɔ ndzeyɛtsenenee ngu: asaase mbuebue, ma wɔmma nkwagye mbra, na ɔmma ɔnye ndzeyɛtsenenee mbɔ mu mfifir; emi EWURADZE na mabɔ.", ""
"ISA.45.9", "Nyia ɔnye no Bɔfo dzi esi no, ondue! Asaase do ntankofɛr mu ɔtankofɛr! Aso awendɛtse bɛse nyia ɔwen no no dɛ, Ereyɛ dɛn nye yi? Anaa w’edwuma no nnyi nsa?", "#Isa 29.16; Rom 9.20"
"ISA.45.10", "Nyia ɔse n’egya dɛ, Ebɛnadze na awo no yi, anaa ɔbaa dɛ, Ebɛnadze na ekoo no awoo yi no ondue!", ""
"ISA.45.11", "Mbrɛ EWURADZE, Israel Krɔnkrɔnnyi, na no Bɔfo no se nye yi: Hom mbisa me ndzɛmba a ɔbɛba ho asɛm; hom nhyɛ me mbra wɔ me mbabanyin ho, na me nsaano edwuma ho.", ""
"ISA.45.12", "Emi na mayɛ asaase, na mabɔ nyimpa wɔ do: emi, me nsa ara a, na matwetwe ɔsorsor mu, na hɔn dɔm nyinara emi na mahyɛ.", ""
"ISA.45.13", "Emi na mama no do wɔ ndzeyɛtsenenee mu, na mebɛtsentsen n’akwan nyinara: ɔno na ɔbɛkyekyer mo kurow, na ɔama m’amantufo afa hɔn ho tɔtrɔtɔ, nnyɛ tsibo bi anaa akatua bi ntsi, dɔm EWURADZE na ɔse.", ""
"ISA.45.14", "Mbrɛ EWURADZE se nye yi, Egypt edwumadze, na Etiopia eguadze, na Sabeafo, mbarimba akraban, wobotwa mu aba wo nkyɛn, na wɔbɛyɛ wodze; wobedzi w’ekyir; mpokyerɛ mu na wobotwa mu aba: na wɔbɔkotow wo, wobedzi wo nkotoserɛ, dɛ Ampaara, Nyankopɔn wɔ wo mu; na obi nnyi hɔ bio, Nyankopɔn bi nnyi hɔ.", ""
"ISA.45.15", "Nokwar ara, ɔwo nye Nyankopɔn a ihuntsa woho, Israel Nyankopɔn, Agyenkwa no.", ""
"ISA.45.16", "Hɔn nyinara, hɔn enyi bɔto, nyew, hɔn enyim bogu ase: hɔn a wɔyɛ ehonyi nyina bɔbɔ mu ahyɛ ahoraa.", ""
"ISA.45.17", "Na Israel dze, EWURADZE dze ɔdomankoma nkwagye agye no nkwa: hom enyi ronnto, eso hom enyim runngu ase ara daapem.", ""
"ISA.45.18", "Na mbrɛ EWURADZE a ɔbɔɔ ɔsorsor no se nye yi; ɔno nye Nyankopɔn; nyia ɔhyehyɛɛ asaase na ɔyɛe; ɔno na ɔdze tsiim hɔ, ɔammbɔ no pan, ɔhyehyɛe ama wɔaatsena mu: emi nye EWURADZE; na obi nnyi hɔ bio.", ""
"ISA.45.19", "Nnyɛ nsumaa mu, sum mu asaase beebi, na makasa; mannse Jakob asefo dɛ, Hom nhwehwɛ me basabasayɛ mu: emi EWURADZE, mekasa ndzeyɛtsenenee, meka ndzɛmba a ɔtsen kyerɛ.", ""
"ISA.45.20", "Hom nhyiahyia hom ho na hom mbra; hom mbɔ mu ntwe mbɛn, hom a hom efi nsa wɔ amanaman mu: hɔn a wɔsoso hɔn ehonyi a woesian no ndua, na woyi mpaa ma onyame a onntum nngye nkwa no, wonnyim dze.", ""
"ISA.45.21", "Hom nka nkyerɛ, na wɔmma ompue, nyew, wɔmma wɔmbɔ mu ntu egyina; woana na ofi tsetseberdo ɔakyerɛ iyi? Woana na ɔaka yi akyerɛ dadaada? Aso nnyɛ emi EWURADZE a? Na nyame bi nnyi hɔ ka mo ho; pɛrpɛr Nyankopɔn na Agyenkwa; obi nnyi hɔ ka mo ho.", ""
"ISA.45.22", "Asaase ewiei nyinara, hom ndan mbra mo hɔ, na hom nnya nkwa: osiandɛ emi nye Nyankopɔn, na obi nnyi hɔ bio.", ""
"ISA.45.23", "Maka mara moho ntam, asɛm no efi m’anomu kɔ wɔ ndzeyɛtsenenee mu, na ɔnnkɛsan, dɛ emi na anankoroma nyinara bɔkotow me, na tɛkyerɛma nyinara bɛka me ntam.", "#Rom 14.11; Fil 2.10, 11"
"ISA.45.24", "Obi bɛse dɛ, EWURADZE mu ara nko na ndzeyɛtsenenee na ahoɔdzen wɔ: ne nkyɛn ara na adasa bɛba, na hɔn a hɔn bo fuuw no nyinara hɔn enyi bɔto.", ""
"ISA.45.25", "EWURADZE mu na Israel asefo nyinara bedzi bem, na wɔahyehyɛ hɔnho.", ""
