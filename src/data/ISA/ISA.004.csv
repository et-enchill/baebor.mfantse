"ISA.4.1", "Na mbaa beesuon bosuo ɔbarimba baako mu wɔ da no mu, dɛ, Yebedzi hɛnara hɛn edziban, yeefura hɛnara hɛn atam: ma wɔmfa wo dzin nto hɛn do ara: na yi hɛn enyimguase wɔ hɛn do.", ""
"ISA.4.2", "Da no mu na EWURADZE no dubaa no bɛyɛ fɛɛfɛw na enyimnyam, na asaase no do aba bɛyɛ abɔso na enyisɔ ama Israel mu hɔn a woefi nsa no.", ""
"ISA.4.3", "Na ɔbɛba dɛ nyia wɔgye no wɔ Zion, na nyia ɔka wɔ Jerusalɛm no, wɔbɛfrɛ hɔn krɔnkrɔn, mekyerɛ obiara a wɔakyerɛw ne dzin afora atseasefo mu wɔ Jerusalɛm:", ""
"ISA.4.4", "ber a EWURADZE enya ahohor Zion mbabaa ho fi, na ɔdze atsɛmbu sunsum na ɔhyew sunsum ebeyi Jerusalɛm bɔgya efi kurow no mu no.", ""
"ISA.4.5", "Na EWURADZE bɛyɛ nsuwusiw na wusiw adzekyee, na ogyaframee hyerɛn anadwe dze akata Zion bepɔw do tsenabea nyina, na n’ehyiadzi nyina do: na enyimnyam no nyina benya nkatado.", "#Eks 13.21; 24.16"
"ISA.4.6", "Na ɔbɛyɛ ntamadan a ɔma nwin ewiaber fi ɔhyew mu, na ɔayɛ guandɔbea na huntsabea wɔ ehum na nsutɔ mu.", ""
