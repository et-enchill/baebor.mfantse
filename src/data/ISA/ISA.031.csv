"ISA.31.1", "Wondue, hɔn a wosian kɔ Egypt kɔhwehwɛ mboa, na wɔdze hɔnho dan mpɔnkɔ; na wɔtwer ntseaseanam, osiandɛ wɔdɔɔ so ntsi, na mpɔnkɔdofo, ɔnam hɔn ahoɔdzen dodow ntsi; na mbom wɔnnhwɛ Israel Krɔnkrɔnnyi no, eso wɔnnhwehwɛ EWURADZE ekyir kwan!", ""
"ISA.31.2", "Naaso ɔno so yɛ onyansafo, na ɔdze mbusu bɛba, na ɔnnkɛsan ne nsɛm: na ɔbɔsoɛr etsia ndzebɔnyɛfo fi, na hɔn a wɔyɛ emumuyɛfo mboa.", ""
"ISA.31.3", "Na Egyptfo no nyimpa a, na nnyɛ Nyankopɔn bi a; hɔn mpɔnkɔ so enam a, na nnyɛ sunsum bi a: na sɛ EWURADZE nya tsen ne nsa a, ɔboafo no befintsiw, na nyia wɔboa no so ahwe ase, na hɔn nyina abɔ mu ayɛ gyan.", ""
"ISA.31.4", "Na mbrɛ EWURADZE ase me nye yi, Dɛ mbrɛ ogyata anaa ogyatafɔr pɔw wɔ n’afonam do, na sɛ wɔfrɛ nguanhwɛfo dodow dɛn ara ba no do mpo a, hɔn ndze remma ɔmmbɔ hu, na hɔn dede remma ɔmmbrɛ noho adze no: dɛmara so na dɔm EWURADZE besian abɔko wɔ Zion bepɔw, na no kokwaa do.", ""
"ISA.31.5", "Dɛ nnoma a worutu wii no, dɛm na dɔm EWURADZE botwitwa agye Jerusalɛm; obotwitwa agye no na oeyi no efi mu, obotwa egya, na ɔakora no do.", ""
"ISA.31.6", "Ao Israelmba, hom nsan mbra nyia hom fi no hɔ atsew etua kɛsekɛse no nkyɛn.", ""
"ISA.31.7", "Na da no mu hɔn mu nyimpa biara bɔtow ne dwetɛ ehonyi, na ne sika ehonyi a homankasa hom nsa ayɛ ama hom bɔn no egu.", ""
"ISA.31.8", "Ɔno na Asirianyi bɔtɔ afona a ɔnnyɛ nyimpa dze no ano, na afona a ɔnnyɛ adasa dze no edzi ne nam: na obefi afona enyim eguan, na ɔdze ne mberantsɛ etua amantow.", ""
"ISA.31.9", "Na no botan botwa mu akɔ ɔnam hu ntsi, na n’asafohen bo etutu wɔ frankaa no ntsi, EWURADZE a ne gya wɔ Zion, na no fononoo wɔ Jerusalɛm no na ɔse.", ""
