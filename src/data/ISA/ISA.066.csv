"ISA.66.1", "Mbrɛ EWURADZE se nye yi, Ɔsor yɛ m'ahengua, na asaase yɛ m'ananadzegua: ɔdan a ɔtse dɛn na hom besi ama me, na henfa na ɔbɛyɛ m'ahomgyebea?", ""
"ISA.66.2", "Na ndzɛmba iyinom nyinara me nsa na ɔayɛ, na mbrɛ ndzɛmba iyinom nyinara yɛe bae nye no, EWURADZE na ɔse: naaso nyimpa a mobɔhwɛ no nye oyi, mekyerɛ onyia no a ɔyɛ ɔbɔbɔfo na sunsum a ɔabobɔ, na no ho popo wɔ m'asɛm ntsi no.", ""
"ISA.66.3", "Nyia oku ɔnantwi ɔtse dɛ nyia oku nyimpa ara so; nyia oku eguambaa bɔ afɔr no, ɔtse dɛ nyia obu kraman no kɔn mu; nyia ɔbɔ edziban afɔr no, ɔtse dɛ nyia ɔbɔ preko bɔgyaa afɔr; nyia ɔhyew eduhuam no, ɔtse dɛ nyia ohyira ohonyi: nyew, hɔn nyinara asan mu eyiyi hɔnankasa hɔn akwan, na hɔn kra enyi gye hɔn ekyiwadze mu;", ""
"ISA.66.4", "emi so mebɛsan mu meyi hɔn ndaadaa, na medze hɔn suro aba hɔn do; osiandɛ mefrɛe a, obi anngye do; mekasae a, wɔanntse: na mbom wɔyɛɛ dza ɔyɛ mbusu wɔ m'enyi do, na wɔsaan mu yii dza minnyi mu enyigye.", ""
"ISA.66.5", "Hom ntsie EWURADZE n'asɛm, hom a hom ho popo wɔ n'asɛm ho: Hom nuanom a wɔtan hom, wɔtow hom kyen wɔ me dzin ntsi no, wɔka dɛ, Wɔnhyɛ EWURADZE enyimnyam, ma yenhu hom enyigye; na hɔn dze, hɔn enyi bɔto.", ""
"ISA.66.6", "Dede weɔɔ fi kurow no mu, dede fi asɔrdan no mu, EWURADZE a otua n'atamfo hɔn ndzeyɛɛ do kaw no ne ndze a.", ""
"ISA.66.7", "Onnyae nnkyemee no, ɔwoe; awooyaw nnyae nnkaa no no, nna ɔawo ɔbabanyin.", "#Nyi 12.5"
"ISA.66.8", "Woana atse iyi bi da? Woana ehu iyinom bi pɛn? Aso wɔkyem wo asaase da kor? Aso wɔwo ɔman prɛko? Naaso Zion dze, ɔkyemee ara, nna ɔwoo ne mba.", ""
"ISA.66.9", "Aso emi, medze bɛba awotoa ano, na meremma wɔnnwo? EWURADZE na ɔse. Aso emi a mema wɔwo no, mibesiw awotoa ano? Wo Nyankopɔn na ɔse.", ""
"ISA.66.10", "Hom nye Jerusalɛm ndzi ehurusi, na hom ho nsɛpɛw hom wɔ no ho, hom a hom dɔ no nyinara: hom nye no ndzi ehurusi wɔ enyigye ntsi, hom a hom dzi no ho nkɔmbɔ nyinara:", ""
"ISA.66.11", "ama hom eenum n'awerɛkyekye enumfo no amee; ama hom dze enyigye aanom efi n'enyimnyam mbordo no mu.", ""
"ISA.66.12", "Na mbrɛ EWURADZE se nye yi, Hwɛ, mebɛtsen asomdwee ama no dɛ esutsen, na amanaman enyimnyam no dɛ ɔworaba a oeyir, na hom bɔnom bi; wobotur hom nkyɛmfa mu, na wɔagyegye hom anankoroma do.", ""
"ISA.66.13", "Dɛ obi a ne na kyekye no werɛ no, dɛmara na mebɛkyekye hom werɛ; na hom werɛ bɛkyekye wɔ Jerusalɛm.", ""
"ISA.66.14", "Na hom bohu, na hom akoma edzi ehurusi, no hom mbiew bowuna dɛ ahaban fɔr: na wobohu EWURADZE ne nsa wɔ no nkowaa afamu, na obenya n'atamfo ho ebufuhyew.", ""
"ISA.66.15", "Na, hwɛ, EWURADZE dze ogya bɛba, na ne ntseaseanam bɛyɛ dɛ ekyinehyia mframa; dɛ ommbobu n'ebufuw ama wɔ ebufuhyew mu, na ne nkaenyim wɔ ogyaframee mu.", ""
"ISA.66.16", "Na EWURADZE dze ogya na afona na ɔnye adasa nyinara bedzi: na EWURADZE n'atɔfoe bɔdɔɔ so.", ""
"ISA.66.17", "Hɔn a wɔtsew hɔnho na woguar hɔnho dɛ wɔbɔkɔ nture mu a, wodzi ɔbaako a odzi finimfin no n'ekyir, woridzi prekonam, na ekyiwadze, na okura no; wɔbɔbɔ mu aba ewiei, EWURADZE na ɔse.", ""
"ISA.66.18", "Na minyim hɔn ndwuma na hɔn adwen: mber reba a mobɔboaboa amanaman na kasa horow nyinara ano; na wɔbɛba, na woebohu m'enyimnyam.", ""
"ISA.66.19", "Na medze asɛnkyerɛdze besi hɔn mu, na masoma hɔn mu hɔn a wobefi nsa no akɔ amanaman no hɔ, Tarsis, Put na Lud a wɔkontom egyen no, Tubal na Javan, nsuano aman a wɔwɔ ekyirekyir a wɔnntsee me nka, eso wonnhun m'enyimnyam no; na wɔbɛka m'enyimnyam akyerɛ wɔ amanaman mu.", ""
"ISA.66.20", "Na wɔdze hom nuanom nyinara befi amanaman nyinara mu aba dɛ ayɛyɛdze ama EWURADZE, wɔ mpɔnkɔ do, na ntseaseanam mu, na nsako mu, na nsoasopɔnkɔ do, na mbowa a hɔn ho yɛ har do, aba me bepɔw krɔnkrɔn Jerusalɛm do, EWURADZE na ɔse, dɛ mbrɛ Israelmba dze hɔn ayɛyɛdze wɔ kɔɔpow a no ho tsew mu ba EWURADZE fie.", ""
"ISA.66.21", "Na hɔn mu binom so na mebɛfa ayɛ asɔfo Levifo, EWURADZE na ɔse.", ""
"ISA.66.22", "Na dɛ mbrɛ ɔsorsor afofor na asaase fofor a mebɛyɛ no, bɛka wɔ m'enyim no, EWURADZE na ɔse, dɛmara so na hom asefo na hom dzin bɛka.", "#Isa 65.17; 2 Pet 3.13; Nyi 21.1"
"ISA.66.23", "Na ɔbɛba dɛ ofi bosoom fofor kor do kodu kor so do, na ofi ahomgyeda kor do kodu kor so do no, nyimpa nyinara bɛba abɔsɔr wɔ m'enyim, EWURADZE na ɔse.", ""
"ISA.66.24", "Na wobefir edzi akɔ akɔhwɛ nyimpa a wɔato mbra etsia me no hɔn efun: na hɔn abowaba nnkowu, eso hɔn gya nnkodum; na wɔbɛyɛ ekyiwadze ama adasa nyinara.", "#Mar 9.48"
