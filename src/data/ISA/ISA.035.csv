"ISA.35.1", "Sar do na asaase kɛsɛɛ do bɛyɛ enyigye; na sar pradada edzi ehurusi, na ɔahan dɛ nhyiren huanhuam.", ""
"ISA.35.2", "Ɔbɛhanhan mbordo ara, na ɔdze dɛw na adwontow mpo edzi ehurusi; wɔdze Lebanon enyimnyam Karmel na Saron abɔsoyɛ no bɛma no: wobohu EWURADZE n’enyimnyam, hɛn Nyankopɔn n’abɔsoyɛ no.", ""
"ISA.35.3", "Hom nhyɛ nsa a ɔayɛ mberɛw no dzen, na hom mmiamia anankoroma a egura no mu.", "#Heb 12.12"
"ISA.35.4", "Hom nse hɔn a hɔn akoma etu no dɛ, Hom nhyɛ dzen, mma hom nnsuro! Hom nhwɛ, hom Nyankopɔn dze awerdzi, nye Nyankopɔn ne nhyɛananmu bɛba; ɔbɛba abɛgye hom nkwa.", ""
"ISA.35.5", "Ɔno na enyifurafo enyiwa bobuebue, na etsitsifo asowa mu ebuebue.", "#Mat 11.5; Luk 7.22"
"ISA.35.6", "Nna ebubua bohuruhuruw dɛ ɔtwe, na omum ne tɛkyerɛma atow ndwom: na esuesu botuetue wɔ sar do, na nwora wɔ sar pradada do.", ""
"ISA.35.7", "Na anhwea hyehyeehyew no bɛdan nsutaae, na asaase kwawee no adan mbansu: mbrɛ nkyɛ mpataku butubutuwii no, nkyɛkyɛr befifir hɔ aka ndzɛmbir na mbɛw ho.", ""
"ISA.35.8", "Na ɔtsempɔn bɛda hɔ, na wɔbɛfrɛ no Krɔnkrɔn kwan; ɔhoɔfifo nnkɛfa do; na ɔno na wɔdze bɛma hɔn: na nkwasea mpo, wɔnnkɔfom kwan wɔ mu.", ""
"ISA.35.9", "Ogyata biara nnkɛba hɔ, eso abowa dzifodzepɛfo biara nnkɔfow afa do, wonnkohu hɔn wɔ hɔ; na hɔn a wɔapon hɔn no na wɔbɛnantsew hɔ.", ""
"ISA.35.10", "Hɔn a EWURADZE agye hɔn no, wɔbɛsan aba, na wɔdze adwontow aba Zion; na daa enyigye bɛtsena hɔn etsifi: wobenya ahomka na dɛw, na awerɛhow na nkrumsi eguan akɔ.", ""
