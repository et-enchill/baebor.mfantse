"ISA.14.1", "Na EWURADZE benya ayamuhyehye wɔ Jakob ho, na ɔasan mu eyi Israel bio, na ɔdze hɔn esi hɔnankasa hɔn asaase do; na ɔnanaben dze noho abɔ hɔn ho, na wɔatakyer Jakob fi ho.", ""
"ISA.14.2", "Na aman no bɛfa hɔn, na wɔdze hɔn aba hɔn tsenabea, na Israel fie afa hɔn ayɛ nkowaa na mfonabaa wɔ EWURADZE asaase no do, na wɔafa hɔn ndɔmmumfafo no ndɔmmum; na wɔahom hɔn ahyɛdofo do.", ""
"ISA.14.3", "Na ɔbɛba dɛ da a EWURADZE bɛma wo ahomgye efi wo yaw, wo fona, na wo nhyɛsom dzendzen a wɔdze wo kɔr mu no mu no,", ""
"ISA.14.4", "edze bɛ yi bobu Babilɔnhen, na ase dɛ, Mbrɛ ɔhyɛdofo esi egyaa a! Sika kurow no edua abɔ adze a!", ""
"ISA.14.5", "EWURADZE ebubu omumuyɛnyi n’abaa, na mpanyindzifo ahempoma so;", ""
"ISA.14.6", "nyia ɔdze ebufuw bobɔɔ aman bobɔ a onngyaa da, na ɔdze ebufuw hoom amanaman do hyɛɛ hɔn amen a obi ennsianka no.", ""
"ISA.14.7", "Asaase nyina adwe, na ɔayɛ dzinn: wɔtow ehurusi ndwom.", ""
"ISA.14.8", "Nyew, ɔpepeaa so nya wo ho enyigye, na Lebanon nkyindur ndua ka dɛ, Ofitsi dɛ wɔdze wo too famu yi, ɔtowfo biara mmfowee mmbaa hɛn do.", ""
"ISA.14.9", "Samanadze efi ase akeka noho dɛ oribehyia wo mbae kwan; okenyan ewufo ma wo; hɔn a nkyɛ wɔyɛ asaase do etsitsir nyinara no a; ɔama amanaman ahemfo nyinara asoɛrsoɛr efifi hɔn nhengua do.", ""
"ISA.14.10", "Hɔn nyinara bɛgye do na wɔaka akyerɛ wo dɛ, Ɔwoara so na egura dɛ hɛn yi? Ayɛ dɛ hɛnara so pɛr yi?", ""
"ISA.14.11", "Wɔabrɛ w’akɛseyɛ adze akɔ samanadze, na wo mbɛntasanku dede no; wɔasɛw nsaamaa mpa dɛ wɔ w’ase, na nsaamaa nye w’akatado.", ""
"ISA.14.12", "Mbrɛ edua na ifi sor ahwe ase a, Ao Adzekyee Nworaba, Anapa ba! Mbrɛ woedua etwa wo ato famu a, ɔwo a ebrɛɛ amanaman adze no!", "#Nyi 8.10; 9.1"
"ISA.14.13", "Na ekae wɔ w’akoma mu dɛ, Mobɔfow makɔ sor, Nyankopɔn no nworaba etsifi, mebɛma m’ahengua do atra; na matsena mboanofo bepɔw no do wɔ kwaamu afamu etsifi ano noho tɔnn.", "#Mat 11.23; Luk 10.15"
"ISA.14.14", "Mobɔfow matra nsuwusiw n’etsifi no ho ara; mebɛyɛ moho dɛ Abɔso no.", ""
"ISA.14.15", "Naaso wɔabrɛ wo adze akɔ samanadze ekodu mona no n’ase noho ara.", ""
"ISA.14.16", "Hɔn a wohu wo bɔhwɛ wo kann Wɔbɔdwen wo ho dɛ, Aso nyimpa no a ɔmaa asaase wosowee, na ɔmaa ahendzi hihimii no nye yi;", ""
"ISA.14.17", "nyia ɔmaa wiadze yi yɛɛ dɛ sar, na obutuuw no mu nkurow; na oenngyaa n’adaduafo ma wɔaannkɔ fie nye yi?", ""
"ISA.14.18", "Amanaman ahemfo nyinara deda enyimnyam mu, obiara deda nankasa n’adakamona mu.", ""
"ISA.14.19", "Na ɔwo dze, wɔatow wo efi w’asamandan mu akyen, dɛ odubaa a wɔapow, dɛ atɔfo a afona ehwirahwira hɔn mu na woesian kɔ mona no n’abo ho na wɔakata wo do; dɛ fun a ɔnamɔn etsiatsia do.", ""
"ISA.14.20", "Wɔnnkɛfa wo aka hɔn ho wɔ efunsie mu, osiandɛ asɛɛ w’asaase, ekuku wo mamba. Emumuyɛfo asefo edzin dze, mma wɔmmbɔ no dabiarada bio.", ""
"ISA.14.21", "Hom nsiesie ekumii mma mba no wɔ hɔn egyanom emumuyɛ ntsi; ama wɔaannsoɛr ammfa asaase no enndzi do, na wɔaammfa nkurow annhyɛ wiadze mu ma.", ""
"ISA.14.22", "Na mobɔsoɛr etsia hɔn, dɔm EWURADZE na ɔse. Na metwa dzin na hɔn a wɔaka, mba na asefo nyinara efi Babilɔn.", ""
"ISA.14.23", "Na mebɛyɛ no nkɔtɔkɔ tsenabew, na nsu ntaataae so, na medze ɔsɛɛ mena mapra no, dɔm EWURADZE na ɔse.", ""
"ISA.14.24", "Dɔm EWURADZE aka ntam, Ampaara, dɛ mbrɛ madwendwen ho no, dɛmara no ɔbɛba mu, na dɛ mbrɛ mobɔɔ tsirmpɔw no, dɛmara na obegyina:", ""
"ISA.14.25", "dɛ mubobubu Asirianyi no wɔ m’asaase do, na medze m’anamɔn etsiatsia no do wɔ me mbepɔw do; nna no kɔndua befi hɔn do akɔ, na n’adzesoa efi hɔn abatsir.", ""
"ISA.14.26", "Iyi nye tsirmpɔw a wɔabɔ ɔfa asaase nyina ho; na iyi nye nsa a wɔatsen no wɔ amanaman nyina do.", ""
"ISA.14.27", "Na dɔm EWURADZE abɔ tsirmpɔw, na woana botum ama ayɛ gyan? Na ɔatsen ne nsa, na woana na ɔbɔpon mu?", ""
"ISA.14.28", "Afe a ɔhen Ahaz wui no mu, na atsɛmbusɛm yi bae.", "#2 Ahe 16.20; 2 Mbe 28.27"
"ISA.14.29", "Mma nndzi ehurusi, ɔwo Filistia nyina, dɛ abaa a ɔhwee wo no ebu ntsi: na ɔwɔ no ndwow mu na ɔkyerben befir aba, na n’aba bɛyɛ dɛ ogya abowatsena a otu.", "#Jer 47.1-7; Eze 25.15-17; Joel 3.4-8; Amos 1.6-8; Zef 2.4-7; Zek 9.5-7"
"ISA.14.30", "Na ɔbɔbɔfo n’abakan bedzidzi, na ohianyi ada hɔ dwudwoodwo: na medze ɔkɔm boku wo ndwow, na wo nkaasefo so wobokuku hɔn.", ""
"ISA.14.31", "Abobokɛse e, twa ewuo; kurow e, keka mu; ɔwo Filistia nyina ma w’akoma ntu; na wusiw fi kwaamu afamu reba, na no dɔm mu obiara nnkegyina ekyir.", ""
"ISA.14.32", "Ebɛn asɛm na wɔdze bobua amanaman asomafo no? Dɛ EWURADZE dze Zion etsim hɔ, na no mu na ne man mu amandzehufo benya guandɔbew.", ""
