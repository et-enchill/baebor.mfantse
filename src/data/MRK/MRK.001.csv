"MRK.1.1", "Jesus Kraest, [Nyankopɔn Ba]  no, ne nsɛmpa no ahyɛse.", "#1.1 Tsetse akyerɛwfo no bi mmfa Nyankopɔn Ba yi nnka ho."
"MRK.1.2", "Dɛ mbrɛ wɔakyerɛw no wɔ nkɔnhyɛnyi Isaia mu dɛ, Hwɛ, morosoma mo bɔfoe ma oeedzi w'enyim kan, Obesiesie wo kwan mu;", "#Mal 3.1"
"MRK.1.3", "Obi ne ndze retsea mu wɔ sar no do dɛ, Hom nsiesie Ewuradze no kwan, Hom mma n'atsempɔn ntsentsen;", "#Isa 40.3"
"MRK.1.4", "John bae bonumae wɔ sar no do na ɔpaa mu kaa nnuho enuma a ɔdze kɔ bɔnfakyɛ mu no ho asɛm.", ""
"MRK.1.5", "Na Judea man nyina, na Jerusalɛmfo nyina puee kɔr no hɔ kɛkaa hɔn bɔn, na onumaa hɔn wɔ Esutsen Jordan mu.", ""
"MRK.1.6", "Nna John fura efupɔnkɔnhwi tam na nwoma abɔdo bɔ n'asen, na odzi mbɛbɛw na kwaa mu ewo.", "#2 Ahe 1.8"
"MRK.1.7", "Na ɔpaa mu kaa dɛ, Obi a no ho yɛ dzen kyɛn me dzi m'ekyir reba a no nsokota ho ahoma mpo mennsɛ dɛ mobɔkotow masan.", ""
"MRK.1.8", "Emi dze, munumaa hom nsu mu, na ɔno, dze, obonuma hom wɔ Sunsum Krɔnkrɔn mu.", ""
"MRK.1.9", "Na ɔbaa dɛ nda no mu no Jesus fii Galilii Nazarɛt bae, na John numaa no wɔ Esutsen Jordan mu.", ""
"MRK.1.10", "Na ntsɛmara a ofi nsu no mu reba no, ohun dɛ sor apaa ebien na Sunsum no tse dɛ ebubur risian ba no do:", ""
"MRK.1.11", "na ndze bi fii sor baa dɛ, Ɔwo nye mo Dɔba a esɔ m'enyi.", "#Gye 22.2; Dwom 2.7; Isa 42.1; Mat 3.17; 12.18; Mar 9.7; Luk 3.22"
"MRK.1.12", "Na amonmu hɔ ara na Sunsum no faa no ɔhardo kɔr sar no do.", ""
"MRK.1.13", "Na odzii sar no do hɔ adaduanan, ma Satan sɔɔ no hwɛe; nna ɔnye hambowa wɔ hɔ; na abɔfo no soom no.", ""
"MRK.1.14", "Na afei woyii John mae no ekyir no, Jesus baa Galilii bɛkaa Nyankopɔn ho asɛmpa no, na ɔsee dɛ,", ""
"MRK.1.15", "Aber no aso na Nyankopɔn ahenman no abɛn: hom nnu homho, na hom ngye asɛmpa no ndzi.", "#Mat 3.2"
"MRK.1.16", "Na ɔnenam Galilii po ho no, ohun Simon nye Simon no nua Andrew dɛ wɔrotow eboa wɔ po mu, osiandɛ wɔyɛ apofo.", ""
"MRK.1.17", "Na Jesus see hɔn dɛ,  Hom mbedzi m'ekyir na mebɛma hom ayɛ nyimpa enufo.", ""
"MRK.1.18", "Na ntsɛmara wɔdaan eboa no gyaae na wobedzii n'ekyir.", ""
"MRK.1.19", "Na ɔkɔr enyim kakra no, ohun James, Zebedee ne ba no, ɔnye no nua John a hɔn so wɔwɔ hɛn mu resa hɔn mboa.", ""
"MRK.1.20", "Na ntsɛmara ɔfrɛɛ hɔn; na wɔdaan hɔn egya Zebedee nye apaafo no gyaa hɛn no mu, na wokedzii n'ekyir.", ""
"MRK.1.21", "Na wɔkɔr Karpernaum; na ntsɛmara ahomgyeda no ɔkɛhɛɛn nhyiamudan no mu kɛkyerɛkyerɛe.", ""
"MRK.1.22", "Na ne nkyerɛkyerɛ yɛɛ hɔn ahobow, osiandɛ ɔkyerɛkyerɛɛ hɔn dɛ nyia ɔwɔ tum, na ɔnntse dɛ kyerɛwfo no.", "#Mat 7.28, 29"
"MRK.1.23", "Ber no ara mu no, nna nyimpa bi wɔ nhyiamudan no mu a ɔwɔ sunsum fi;", ""
"MRK.1.24", "na ɔtseaa mu see dɛ, Ebɛnadze na yɛnye wo wɔ yɛ, Jesus Nazarɛtnyi? Ana ebae dɛ erebɛsɛɛ hɛn? Minyim wo nyimpa ban, Nyankopɔn no Hotseweenyi no a.", ""
"MRK.1.25", "Na Jesus bɔɔ no ham dɛ,  Ka w'ano to mu, na fi no mu fi!", ""
"MRK.1.26", "Na sunsum fi no twaa no hwee hɔ na ɔkaa mu kɛse fii no mu firii.", ""
"MRK.1.27", "Na hɔn nyina ho boow hɔn ara ma wobisabisaa hɔnho dɛ, Ebɛnadze nye yi? Nkyerɛkyerɛ fofor bɛn a! Ɔdze tum hyɛ esunsum fi mpo, na wotsie n'asɛm.", ""
"MRK.1.28", "Na ntsɛmara ne nka tahyee ɔman a etwa Galilii ho nyina mu.", ""
"MRK.1.29", "Na ntsɛmara wofii nhyiamudan no mu firii no wɔbaa Simon nye Andrew fie, wɔnye James nye John.", ""
"MRK.1.30", "Nna Simon n'asew da hɔ yar papu; na ntsɛmara wɔkaa no ho asɛm kyerɛɛ no;", ""
"MRK.1.31", "na Jesus kosuoo ne nsamu maa no do; na papu no fii no do, na ɔhyɛɛ ase soom hɔn.", ""
"MRK.1.32", "Na ewimbir a ewia kɔtɔree no wɔdze hɔn a wɔyaryar na hɔn a mbɔnsam afa hɔn nyina brɛɛ no.", ""
"MRK.1.33", "Na kurow no nyina behyiaa mu wɔ abow no ano.", ""
"MRK.1.34", "Na ɔsaa dodowara a wɔwɔ nyarba horow no yarba, na otuu mbɔnsam pii; na ɔamma mbɔnsam no kwan dɛ wɔnkasa, osiandɛ wonyim no.", ""
"MRK.1.35", "Na anapaatu, ansaana adze rebɛkye no, ɔsoɛree na opuei kɔr sar bi do, na ɔkɔbɔɔ mpaa wɔ hɔ.", ""
"MRK.1.36", "Na Simon nye hɔn a wɔka no ho no, tsiiw no;", ""
"MRK.1.37", "na wohun no na wɔsee no dɛ, Nyimpa nyina rohwehwɛ wo.", ""
"MRK.1.38", "Na ɔsee hɔn dɛ,  Hom mma yɛnkɔ nkurow nkaa no so mu, ama maakɛka asɛm no wɔ hɔ so, osiandɛ iyi ntsi na mebae.", ""
"MRK.1.39", "Na ɔkɔr hɔn nhyiamudan a ɔwɔ Galilii nyina mu kɛkaa asɛm no, na otuu mbɔnsam.", "#Mat 4.23; 9.35"
"MRK.1.40", "Na kwatanyi bi baa no hɔ bɛserɛɛ no, bɔkotoow no, na ɔsee no dɛ, Sɛ epɛ a, ibotum dɛ ema mo ho san.", ""
"MRK.1.41", "Na Jesus ne yamu hyehyee no maa no, na ɔtseen ne nsa dze kaa no, na ɔsee no dɛ,  Mepɛ, wo ho nsan wo.", ""
"MRK.1.42", "Na ntsɛmara na kwata no fii no ho, ma no ho sanee.", ""
"MRK.1.43", "Na Jesus braa no dzendzenndzen, na ɔmaa ofii hɔ ntsɛmara, na ɔsee no dɛ,", ""
"MRK.1.44", "Hwɛ ma aannka biribi annkyerɛ obiara; na san kɔ, fa woho kɛkyerɛ ɔsɔfo no, na w'ahosan ntsi kotua dza Moses hyɛe no fa yɛ dase ma hɔn.", "#Lev 14.1-32"
"MRK.1.45", "Na ɔno dze, ɔdze kɛtahyee pii, na ɔmaa asɛm no trɛe, ma dɛm ntsi Jesus enntum annkɔ kurow bi mu petee bio, mbom sar do hɔ beebi na ɔtsenae; na wofii mbea nyina baa ne nkyɛn.", ""
