"EZR.6.1", "Nna ɔhen Darius hyɛɛ mbra ma wɔkɔhwehwɛɛ nwomakorafi no mu, mbrɛ wɔdze akoradze sie wɔ Babilɔn no.", ""
"EZR.6.2", "Na wokohun nwoma mbobɔwee bi wɔ Akmetha ahemfie a ɔwɔ Media ɔmansin mu no, no mu, na wɔakyerɛw asɛm bi wɔ mu dɛ:", ""
"EZR.6.3", "Ɔhen Sirus n'afe a odzi kan no mu no, ɔhen Sirus hyɛɛ mbra dɛ; Nyankopɔn ne fi a ɔwɔ Jerusalɛm no dze, wɔmma wonsi, ma ɔnyɛ beebi mbrɛ wɔbɔ afɔr, na wɔmma ne fapem nyɛ dzendzenndzen; na no krɔn basafa eduasa na ne tɛtɛr basafa eduasa;", ""
"EZR.6.4", "nye abo akɛse akyerɛpɛn ebiasa, na ndua kyerɛpɛn kor: na wɔmma womfi ɔhen ne fie mbɔ no ho kaw no:", ""
"EZR.6.5", "na eso wɔmma Nyankopɔn ne fie sika na dwetɛ ndzɛmba a Nebukadenezar kɛfaa no wɔ asɔrdan no a ɔwɔ Jerusalɛm no mu, na ɔdze baa Babilɔn no, nsan mfa mma, na wɔmfa nkɔ asɔrdan no a ɔwɔ Jerusalɛm no mu bio, biara nkesi ne sibew, na fa sisi Nyankopɔn ne fie hɔ.", ""
"EZR.6.6", "Dɛm ntsi afei ɔwo Tattenai, esuegya noho ambrado, na Setar-bozenai, na hom mfɛfo Afarsakfo a wɔwɔ esuegya noho, hom ntwe hom ho mfi hɔ koraa:", ""
"EZR.6.7", "hom ngyaa Nyankopɔn fi no ho edwuma no n'ekyir dzi; hom mma Jewfo ambradofo na Jewfo mpanyimfo no nsi Nyankopɔn fi no wɔ ne sibew.", ""
"EZR.6.8", "Nkyii so mara na merehyɛ mbra makyerɛ hom dza hom nyɛ mma Jewfo mpanyimfo yi wɔ Nyankopɔn ne fi no ne nsii mu: ɔnye dɛ hom mfa ɔhen n'efidze no, mekyerɛ esuegya noho tow no, no mu bi, ntua ahwerdze ne kaw no ntsɛmara mfa mma mbarimba no amma woeenngyaa.", ""
"EZR.6.9", "Na adze a ohia hɔn no, anantwisaa mburwa, na nguannyin, na nguambaa nyina a wɔdze bɔbɔ sor Nyankopɔn hyew afɔr, ewifua, nkyen, nsa, na ngo, dɛ mbrɛ asɔfo a wɔwɔ Jerusalɛm no bɛkyerɛ no ara, na wɔmma wɔmfa mma hɔn dabaa, mma wonngyaa:", ""
"EZR.6.10", "ama wɔaabɔ afɔr huanhuam ama sor Nyankopɔn no, na wɔaabɔ ɔhen, na ne mba, nkwa ho mpaa.", ""
"EZR.6.11", "Eso m'ahyɛ mbra dɛ obiara a ɔbɛsakyer asɛm yi enyi no, wɔmma wonyi ne dan do mpuna, na wɔnkyekyer no mfam ho nsi hɔ; na wɔmma ne fie nyɛ sumina wɔ iyi ntsi:", ""
"EZR.6.12", "Na Nyankopɔn a ɔama ne dzin tse hɔ no, ombutuw ahemfo na aman nyinara a wɔbɛtsen hɔn nsa asakyer enyi dɛ wɔresɛɛ Nyankopɔn ne fi yi a ɔwɔ Jerusalɛm yi. Mara Darius na mahyɛ mbra yi: wɔmma wɔmfa mbɔdzembɔ nyinara nyɛ.", ""
"EZR.6.13", "Nna Tattenai, esuegya noho ambrado no, na Setar-bozenai, na hɔn mfɛfo no yɛɛ dza ɔhen Darius dze kɔree no dɛm ntsɛmara.", ""
"EZR.6.14", "Na Jewfo mpanyimfo no sisii na wɔyɛɛ prɔmprɔm, ɔnam nkɔnhyɛnyi Hagai na Iddo ba Zekaria nkɔnhyɛ no do. Na wosii ɔdan no na wowiei, dɛ mbrɛ Israel Nyankopɔn ne mbrasɛm, na dɛ mbrɛ Sirus, na Darius, na Persiahen Artasɛkeses mbra no tse ara.", "#Hag 1.1; Zek 1.1"
"EZR.6.15", "Na wowiee fi no wɔ bosoom Adar ne da a otsia ebiasa no a ɔyɛ ɔhen Darius n'ahendzi mu afe a otsia esia no mu.", ""
"EZR.6.16", "Na Israelmba no, asɔfo na Levifo no, na ndɔmmumkɔfo mba nkaa no, wɔdze ahosɛpɛw dzii Nyankopɔn ne fie no mbueida pa no.", ""
"EZR.6.17", "Na wɔbobɔɔ Nyankopɔn ne fi yi no mbueida pa no ho afɔr anantwisaa ɔha, nguannyin ahaenu, nguambaa ahaanan; na mpɔnkyenyin a wɔdze bɔ Israel nyinara hɔn tsir bɔn ho afɔr, duebien, dɛ mbrɛ Israel ebusuakuw ebusuakuw no dodow tse.", ""
"EZR.6.18", "Na wɔdze asɔfo no sisii hɔn ekuw mu, na Levifo no wɔ hɔn nkyekyɛmu mu, wɔdze maa Nyankopɔn no som a ɔwɔ Jerusalɛm no; dɛ mbrɛ wɔakyerɛw no wɔ Moses nwoma no mu no.", ""
"EZR.6.19", "Na ndɔmmumkɔfomba no dzii apaho no wɔ bosoom a odzi kan no ne da a otsia duanan no mu.", "#Eks 12.1-20"
"EZR.6.20", "Na ɔsɔfo no na Levifo no abɔ mu kor atsew hɔnho; hɔn nyinara hɔn ho atsew: na wokunkum apaho no maa ndɔmmummba no nyinara, na hɔn nuanom asɔfo no, na hɔnara hɔnho.", ""
"EZR.6.21", "Na Israelmba a wofi ndɔmmumkɔ mu bae no, na hɔn a wɔatsew hɔnho efi asaase no do amanamamfo efifidze ho aba hɔn nkyɛn, dɛ wɔrobɔsɔr EWURADZE, Israel Nyankopɔn no so dzii bi,", ""
"EZR.6.22", "na wɔhyɛɛ epitsi afahyɛ no enyigye mu araa nda esuon; osiandɛ EWURADZE maa hɔn enyi gyee, na ɔdaan Asiriahen no n'akoma baa hɔn do, ma ɔbɛhyɛɛ hɔn nsa dzen wɔ Nyankopɔn, Israel Nyankopɔn no, ne fi ho edwuma no mu.", ""
