"EZR.7.1", "Afei iyinom ekyir no, Persiahen Artasɛkeses n’ahendzi no mu no, Ezra a ɔyɛ Seraia ba, Azaria ba, Hilkia ba no,", ""
"EZR.7.2", "Sallum ba no, Zadok ba no, Ahitub ba no,", ""
"EZR.7.3", "Amaria ba no, Azaria ba no, Meraiot ba no.", ""
"EZR.7.4", "Zerahia ba no, Uzi ba no, Bukki ba no,", ""
"EZR.7.5", "Abishua ba no, Finehas ba no, Eleazar ba no, ɔsɔfopanyin Aaron ba no:", ""
"EZR.7.6", "Sii mu fi Babilɔn bae; eso nna ɔyɛ ɔkyerɛwfo a ɔawea Moses mbra no a EWURADZE, Israel Nyankopɔn no, dze maa no no mu: na ɔhen no dze dza obisae nyinara maa no, osiandɛ n’EWURADZE ne Nyankopɔn ne nsa wɔ no do.", ""
"EZR.7.7", "Na Israelmba no mu bi, nye asɔfo no, nye Levifo no, nye adwontofo no nye mbobowano ahwɛfo no, nye asɔrfi asomfo no mu binom baa Jerusalɛm wɔ ɔhen Artasɛkeses n’afe a otsia esuon no mu.", ""
"EZR.7.8", "Na ɔbaa Jerusalɛm wɔ bosoom a otsia enum no a, ɔyɛ ɔhen no n’afe a otsia esuon no ara mu.", ""
"EZR.7.9", "Na bosoom a odzi kan no ne da a odzi kan no mu nna ɔhyɛɛ ase dɛ orifi Babilɔn afow akɔ, na bosoom a otsia enum no ne da a odzi kan no mu nna ɔbaa Jerusalɛm, dɛ mbrɛ ne Nyankopɔn ne nsa pa a ɔwɔ no do no tse.", ""
"EZR.7.10", "Osiandɛ nna Ezra esiesie n’akoma dɛ ɔbɔhwehwɛ EWURADZE ne mbra no, na oedzi do, na ɔaakyerɛkyerɛ ahyɛdze na atsɛmbusɛm wɔ Israel.", ""
"EZR.7.11", "Afei nwoma a ɔhen Artasɛkeses dze maa ɔsɔfo Ezra, ɔkyerɛwfo no, no mu nsɛm nye yi.", ""
"EZR.7.12", "Artasɛkeses, ahemfo hen no, dze kɛma ɔsɔfo Ezra, ɔsor Nyankopɔn ne mbra ho kyerɛwfo a odzi mu na adze.", ""
"EZR.7.13", "Mara na mehyɛ mbra dɛ, m’ahenman mu nyimpa biara a ofi Israel man mu, na hɔn asɔfoe na Levifo no mu a hɔnankasa wɔpra hɔn yamu dɛ wɔbɔkɔ Jerusalɛm no, wɔnye wo nkɔ.", ""
"EZR.7.14", "Susuampa dɛ wofi ɔhen na n’apamfo beesuon no enyim asoma wo dɛ kɔhwehwɛ Juda na Jerusalɛm mu dɛ mbrɛ wo Nyankopɔn mbra a ɔwɔ wo nsamu no tse;", ""
"EZR.7.15", "na fa dwetɛ na sika a ɔhen na n’apamfo apra hɔn yamu dze ama Israel Nyankopɔn a ne tsenabew wɔ Jerusalɛm no,", ""
"EZR.7.16", "na dwetɛ na sika nyinara a ibenya no wɔ Babilɔn ɔmansin nyinara mu no, ɔnye ayamuyi afɔrbɔdze a ɔman no, na asɔfo no, praa hɔn yamu dze maa hɔn Nyankopɔn ne fi a ɔwɔ Jerusalɛm no;", ""
"EZR.7.17", "dɛm ntsi bɔ mbɔdzen ara fa sika no totɔ anantwisaa, nguannyin, nguambaa, ɔnye hɔn ho edziban afɔr na hɔn nom afɔr, na fa kɔbɔ afɔr wɔ afɔrmbukyia a ɔwɔ hom Nyankopɔn ne fi a ɔwɔ Jerusalɛm no mu no do.", ""
"EZR.7.18", "Na adze biara a oye wɔ ɔwoara na wo nuanom no enyi do dɛ wɔdze dwetɛ na sika no ne nkaa no bɛyɛ no, hom nyɛ no dɛ mbrɛ hom Nyankopɔn no pɛ.", ""
"EZR.7.19", "Na ndzɛmba a wɔdze ama wo wɔ wo Nyankopɔn fi no som ho no, yi no wɔ Jerusalɛm Nyankopɔn no enyim ma.", ""
"EZR.7.20", "Na adze biara so a ohia ma wo Nyankopɔn fi a ohia dɛ edze bɛma no, yi no wɔ ɔhen n’adzekorafi no mu ma.", ""
"EZR.7.21", "Na emi, mekyerɛ mara ɔhen Artasɛkeses, mehyɛ mbra ma adzekorafo nyinara a wɔwɔ esuegya noho no dɛ, adze biara a ɔsɔfo Ezra, ɔsor Nyankopɔn ne mbra kyerɛwfo no, bebisa hom no, wɔmfa mma mbɔdzembɔ do ara,", ""
"EZR.7.22", "nkodu dwetɛ  talent   ɔha, na ewifua esusudze ɔha, na wenyin galɔn ahaenum nye eduonum, na ngo galɔn ahaenum nye eduonum, na nkyen a wonnkotum akan.", ""
"EZR.7.23", "Adze biara a ɔsor Nyankopɔn ahyɛ no, wɔmma wɔnyɛ no pɛr mma ɔsor Nyankopɔn ne fi no; na ɔbɛyɛ dɛn ntsi na ebufuw bɔsoɛr wɔ ɔhen na ne mba ahenman no do?", ""
"EZR.7.24", "Eso yɛrema hom ehu dɛ, asɔfo, na Levifo no, adwontofo, mbobowano ahwɛfo, Netinfo, anaa Nyankopɔn ne fie asomfo no mu biara ɔmmfa kwan mu dɛ wɔgye hɔn tow, amandze, anaa ɔkwandodze.", ""
"EZR.7.25", "Na ɔwo, Ezra, dɛ mbrɛ wo Nyankopɔn ne nyansaa a ɔwɔ wo nsamu no tse, na hyehyɛ nsɛndzifo na atsɛmbuafo a wobobu nkorɔfo a wɔwɔ esuegya noho nyinara atsɛn, hɔn a wonyim wo Nyankopɔn ne mbra no nyinara; na hom nkyerɛkyerɛ nyia onnyim no so.", ""
"EZR.7.26", "Na obiara a onnkedzi wo Nyankopɔn ne mbra, na ɔhen ne mbra do no, wombu no ho atsɛn mbɔdzembɔ do ara, sɛ ɔgye owu o, otu o, efidze no fom o, efiadze nda o.", ""
"EZR.7.27", "Nhyira nka EWURADZE, hɛn Nyankopɔn a ɔdze dɛm adze yi ahyɛ ɔhen n’akoma mu, dɛ ɔdze rebɛyɛ EWURADZE ne fi a ɔwɔ Jerusalɛm no fɛɛfɛw;", ""
"EZR.7.28", "na ɔatrɛ mbɔbɔrhu mu aba no do wɔ ɔhen na n’apamfo, na ɔhen ne mbapɔmba akatakyi no nyinara enyim. Na emi, minyaa ahoɔdzen dɛ mbrɛ m’EWURADZE me Nyankopɔn ne nsa a ɔwɔ mo do no tse, na moboaboaa Israel mu nyimpa etsitsir no ano hyiae dɛ wɔnye me mfow nkɔ.", ""
