"2SA.13.1", "Iyi ekyir no, nna David ne ba Absalom wɔ akyerɛbaa fɛɛfɛw bi a ne dzin dze Tamar; na David ne ba Amnon pɛ no.", ""
"2SA.13.2", "Na Amnon no ho hiahiaa no dodow ma ɔyaree, osian n'akyerɛbaa Tamar ntsi; nna ɔyɛ ɔbaabun; na ɔyɛɛ dzen maa Amnon dɛ ɔbɛyɛ no biribi.", ""
"2SA.13.3", "Na Amnon wɔ nyɛnko bi a ne dzin dze Jonadab, David no nua Simea ba a: na Jonadab yɛ nyimpa a n'enyi atsew dodow.", ""
"2SA.13.4", "Na obisaa no dɛ, Ao, Ɔyɛ dɛn ntsi na ɔhen ne ba efɔn dɛm daa daa yi? Ana ennkɛka akyerɛ me? Na Amnon see no dɛ, Mepɛ mo nua Absalom n'akyerɛbaa Tamar.", ""
"2SA.13.5", "Na Jonadab see no dɛ, Kɛda wo mpa do, na petuw yar: na sɛ w'egya ba dɛ ɔrobɔhwɛ wo a, ase dɛ, Meserɛ wo, ma m'akyerɛbaa Tamar mbra, na ɔmbɛma me edziban ma mindzi, na ɔnyɛ edziban no wɔ m'enyim, ma mara munhu, na mindzi no wɔ ne nsamu.", ""
"2SA.13.6", "Nna Amnon kɛdae, na opetuwii yaree: na aber a ɔhen no baa dɛ ɔrobɔhwɛ no no, Amnon see ɔhen no dɛ, Meserɛ wo, ma m'akyerɛbaa Tamar mbra, na ɔmbɛyɛ tatar ebien bi wɔ m'enyim mma me, ma mindzi wɔ ne nsamu.", ""
"2SA.13.7", "Nna David somae ma wɔkɔr Tamar hɔ wɔ fie, dɛ, Kɔ wo nua Amnon fie seseiara, na kɛyɛ edziban ma no.", ""
"2SA.13.8", "Nna Tamar sii mu kɔr no nua Amnon fie; nna ɔda. Na ɔfaa mbɔr fetsewee, na ɔyɛɛ tatar wɔ n'enyim, na ɔkyeew tatar no.", ""
"2SA.13.9", "Na ɔfaa kyesɛn no na ohuee no wɔ n'enyim; na ɔammpɛ dɛ odzi. Na Amnon see dɛ, Ma nyimpa nyinara mfi me nkyɛn mpue. Na wopuei, nyimpa biara fii ne nkyɛn.", ""
"2SA.13.10", "Na Amnon see Tamar dɛ, Fa edziban no bra pia mu, ma mindzi no wɔ wo nsamu. Na Tamar faa tatar no a ɔyɛe no, na ɔdze brɛɛ no nua Amnon wɔ pia mu.", ""
"2SA.13.11", "Na aber a ɔdze piin ne nkyɛn dɛ ondzi no, osuoo no mu, na ɔsee no dɛ, M'akyerɛbaa, bra bɛnye me nda.", ""
"2SA.13.12", "Na obuaa no dɛ, Oho, mo nua, mma nnhyɛ me; na wɔnnyɛ dɛm adze yi wɔ Israel: mma nnyɛ nkwaseadze yi.", ""
"2SA.13.13", "Na emi dze, henfa na morosoa m'enyimguase mafa? Na ɔwo dze, ebɛyɛ dɛ Israel mu nkwasea no bi. Dɛm ntsi afei, meserɛ wo, kɛka kyerɛ ɔhen; na ɔnnkɛfa me akam wo.", ""
"2SA.13.14", "Naaso ɔammpɛ dɛ otsie ne ndze: na ɔnam dɛ no ho yɛ dzen sen no ntsi, ɔhyɛɛ no, na ɔnye no dae.", ""
"2SA.13.15", "Nna Amnon dze tan kɛse mbordo taan no; na tan a ɔdze taan no no yɛɛ kɛse sen ɔdɔ a ɔdze dɔɔ no no. Na Amnon see no dɛ, Soɛr, fi ha kɔ.", ""
"2SA.13.16", "Na ɔsee no dɛ, Dabida, osiandɛ bɔn kɛse a edze repam me yi omuo sen kor no a edze yɛɛ me no. Na ɔammpɛ dɛ otsie no.", ""
"2SA.13.17", "Nna ɔfrɛɛ n'akowaa a ɔsom no no, na ɔsee dɛ, Yi ɔbaa yi edzi fi me nkyɛn pue, na tow no abow no ekyir krɔkrɔw.", ""
"2SA.13.18", "Nna ɔhyɛ asaasaaba atar bi: na dɛm mbataker no na ɔhen ne mbabaa a wɔyɛ mbaabun no no wɔhyehyɛe. Na n'akowaa no dze no puei, na ɔtoow no abow no ekyir krɔkrɔw.", ""
"2SA.13.19", "Na Tamar tuu nso guu n'etsifi, na osunsuaan n'asaasaaba atar a ɔhyɛ no no mu; na ɔdze ne nsa guu n'etsifi, na ɔkɔr no kwan, mbrɛ ɔrokɔ no nna ɔrekeka mu.", ""
"2SA.13.20", "Na no nua Absalom bisaa no dɛ, Ana wo nua Amnon aba wo nkyɛn anaa? Afei m'akyerɛbaa, mua w'ano: ɔyɛ wo nua; mma mmfa asɛm yi nnto w'akoma mu. Nna Tamar tsenaa no nua Absalom fie bɔmm.", ""
"2SA.13.21", "Na aber a ɔhen David tsee nsɛm yi nyinara no, no bo fuuw dodow.", ""
"2SA.13.22", "Na Absalom annkasa papa anaa bɔn annkyerɛ Amnon: na Absalom taan Amnon, ɔnam dɛ ɔahyɛ n'akyerɛbaa Tamar ntsi.", ""
"2SA.13.23", "Na ɔbaa dɛ mfe ebien ekyir no, nna Absalom wɔ nguansusuafo wɔ Baal-hazor a ɔwɔ Efraim nkyɛn mu: na Absalom hyiaa ɔhen ne mbabanyin no nyinara.", ""
"2SA.13.24", "Na Absalom baa ɔhen no nkyɛn, na ɔsee dɛ, Afei hwɛ, w'akowaa wɔ nguansusuafo; meserɛ wo, ma ɔhen, na no nkowaa nye w'akowaa nkɔ.", ""
"2SA.13.25", "Na ɔhen no see Absalom dɛ, Oho, me ba, mma mma hɛn nyinara yɛnnkɔ, ɔno bɛyɛ na yɛaayɛ adzesoa ama wo. Na ɔhyɛɛ no: naaso oennya no ma ɔannkɔ, mbom ohyiraa no.", ""
"2SA.13.26", "Nna Absalom see dɛ, Sɛ annyɛ dɛm a, meserɛ wo, ma mo nua Amnon nye hɛn nkɔ. Na ɔhen no see no dɛ, Ɔyɛ dɛn ntsi na ɔnye wo nkɔ?", ""
"2SA.13.27", "Na Absalom hyɛɛ no araa ma ɔmaa Amnon na ɔhen ne mbabanyin no nyinara nye no kɔree.", ""
"2SA.13.28", "Na Absalom hyɛɛ no nkowaa no, dɛ, Afei hom nhyɛ no nsew, sɛ Amnon n'akoma nya nsa mu enyigye, na sɛ mese hom dɛ, Hom mbɔ Amnon a, ɔno hom nku no, mma hom nnsuro: ana nnyɛ mara na mahyɛ hom bi? Hom nya akokodur, na wɔnyɛ mbanyindze.", ""
"2SA.13.29", "Na Absalom no nkowaa no yɛɛ Amnon dɛ mbrɛ Absalom hyɛe no ara. Nna ɔhen ne mbabanyin no nyinara soɛrsoɛree, na nyimpa biara fowee tsenaa n'asoaso do guanee.", ""
"2SA.13.30", "Na ɔbaa dɛ, aber a wɔwɔ ɔkwan mu no, nna nsɛm no dur David nkyɛn, dɛ, Absalom eku ɔhen ne mbabanyin no nyinara, na hɔn mu baako mpo annka.", ""
"2SA.13.31", "Nna ɔhen no soɛree, na ɔtsetseew ne ntar mu, na ɔdaa famu; na no nkowaa no nyinara so tsetsew hɔn ntar mu gyinagyinaa no ho.", ""
"2SA.13.32", "Na Jonadab, David no nua Simea ba no, buae see dɛ, Mma mma mo wura nsusu dɛ woekum ɔhen ne mbabanyin mberantsɛ no nyinara; na Amnon nko na oewu: na ɔnam Absalom ne nhyehyɛɛ do na iyi wɔabɔ no pɔw fi da no a ɔhyɛɛ n'akyerɛbaa Tamar no.", ""
"2SA.13.33", "Dɛm ntsi afei mma mma mo wura ɔhen mmfa asɛm no nnto n'akoma mu, dɛ ɔbɔdwen dɛ ɔhen ne mbabanyin no nyinara ewuwu: na Amnon nko na oewu.", ""
"2SA.13.34", "Na Absalom dze oguanee. Na aberantsɛ ɔweɔmfo no maa n'enyi do, na ɔhwɛe, na, hwɛ, nyimpa pii nam ɔkwan a ɔwɔ koko nkyɛnmu wɔ n'ekyir no mu reba.", ""
"2SA.13.35", "Na Jonadab see ɔhen no dɛ, Hwɛ, ɔhen ne mbabanyin no reba: mbrɛ w'akowaa see no, mbrɛ ɔtse ara nye no.", ""
"2SA.13.36", "Na ɔbaa dɛ owiee kasa no ara, nna, hwɛ, ɔhen no ne mbabanyin no bae, na wɔmemaa hɔn ndze do, na wosui: na ɔhen no so na no nkowaa no nyinara suu pii.", ""
"2SA.13.37", "Na Absalom dze oguanee na osii mu kɔr Gesurhen Talmai, Ammihur ne babanyin no nkyɛn. Na David gyaam ne ba no daa nyina.", ""
"2SA.13.38", "Nna Absalom guanee, na osii mu kɔr Gesur, na odzii hɔ mfe ebiasa.", ""
"2SA.13.39", "Na ɔhen David ne kra no kɔn dɔɔ dɛ obefir akɔ Absalom nkyɛn: osiandɛ no werɛ akyekyer wɔ Amnon ho, ɔnam dɛ oewu ntsi.", ""
