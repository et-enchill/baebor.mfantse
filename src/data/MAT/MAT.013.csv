"MAT.13.1", "Da no ara Jesus fiir fie kɛtsenaa mpoano.", ""
"MAT.13.2", "Na nyimpadodow pii behyiaa ne nkyɛn, ma dɛm ntsi ɔkɔr hɛn mu kɛtsenaa ase wɔ mu; na nyimpadodow no nyina gyinagyinaa mpoano.", ""
"MAT.13.3", "Na ɔkaa ndzɛmba pii kyerɛɛ hɔn wɔ mbɛbu mu see dɛ,  Hwɛ, oduafo no kɔree kɛpee aba;", ""
"MAT.13.4", "na ɔrepe aba no, bi koguu kwan nkyɛn na nnoma bae bɔsosɔwee;", ""
"MAT.13.5", "na bi koguu abosam do mbrɛ oennya dɛtse pii; na ntsɛmara na ofirii, osiandɛ oennya dɛtse a ɔdɔ;", ""
"MAT.13.6", "na ewia soɛree no, onyinyamee na osiandɛ onnyi ndwow ntsi ɔkyenkyenee.", ""
"MAT.13.7", "Na bi so koguu nsoɛ mu, na ofifirii ara na nsoɛ no miaa no.", ""
"MAT.13.8", "Na bi so koguu asaase pa mu, na ɔsoow aba, bi ɔha, bi eduosia, bi eduasa.", ""
"MAT.13.9", "Nyia ɔwɔ aso no, ma ontsie.", ""
"MAT.13.10", "N'esuafo no baa ne nkyɛn bɛsee no dɛ, Ebɛnadze ntsi na ekasa kyerɛ hɔn mbɛbu mu yi?", ""
"MAT.13.11", "Na obuae see hɔn dɛ,  Hom dze, wɔdze ama hom dɛ hom nhu sor ahenman no mu esumasɛm, na hɔn dze, wɔmmfae mmaa hɔn.", ""
"MAT.13.12", "Na obiara a ɔwɔ no, na wɔbɛma no na oenya mbordo, na obiara a onnyi no, dza ɔwɔ mpo wɔbɛgye ne nsamu.", ""
"MAT.13.13", "Dɛm ntsi na mekasa kyerɛ hɔn mbɛbu mu, osiandɛ wɔhwɛ a wonnhu, wɔtse a wonntsie, eso wɔnntse ase.", ""
"MAT.13.14", "Na hɔn mu na Isaia nkɔnhyɛ no aba mu dɛ, Tse dze, hom bɛtse naaso hom nnkɛtse ase; Na hwɛ dze, hom bɔhwɛ naaso hom nnkohu.", "#Isa 6.9, 10"
"MAT.13.15", "Na ɔman yi hɔn akoma epirim, Na hɔn aso esisiw dɛ wɔbɛtse Na woemuamua hɔn enyiwa Amma aber bi wɔaammfa hɔn enyiwa ennhu, Na wɔaammfa hɔn aso anntse, Na wɔaammfa hɔn akoma anntse ase, Na wɔaannsakyer Amma maannsa hɔn yarba.", ""
"MAT.13.16", "Na nhyira aka hom enyiwa dɛ wohu, nye hom asowa dɛ wɔtse.", "#Luk 10.23, 24"
"MAT.13.17", "Na nokwar mese hom dɛ nkɔnhyɛfo nye atseneneefo pii pɛɛ dɛ wohu dza hom hu yi, naaso woennhu, na wɔtse dza hom tse yi, naaso wɔanntse.", ""
"MAT.13.18", "Afei hom ntsie oduafo no ne bɛ no.", ""
"MAT.13.19", "Sɛ obiara tse ahenman no no ho asɛm, na ɔnntse ase a, ɔbɔn no ba bɛfa dza wɔpee no n'akoma mu no kɔ. Oyi nye dza wɔpee no wɔ kwan nkyɛn no.", ""
"MAT.13.20", "Na dza wɔpee no abosam do no, ɔnye nyia otsie asɛm no, na ntsɛmara ɔdze dɛw gye;", ""
"MAT.13.21", "na onnyi ndwow wɔ no mu, na ɔwɔ hɔ ma ɔkyɛr kakra, sɛ abɛbrɛsɛ anaa ahohia soɛr wɔ asɛm no ntsi a, ntsɛmara na ato no fintsidua.", ""
"MAT.13.22", "Na dza wɔpee no nsoɛ mu no, nye nyia otsie asɛm no, na wiadze yi mu akɔdadwen nye ahonya ndaadaa mia asɛm no, ma ɔnnsow aba.", ""
"MAT.13.23", "Na dza wɔpee no asaase pa mu no, ɔnye nyia otsie asɛm no, na ɔtse ase; ɔno so na ɔsow aba, bi ɔha, bi eduosia, bi eduasa.", ""
"MAT.13.24", "Obuu bɛ fofor so kyerɛɛ hɔn dɛ,  Sor ahenman no tse dɛ nyimpa a oduaa aba pa wɔ no kwa mu;", ""
"MAT.13.25", "na nyimpa dedae no, ne tamfo bae boduaa nworahaban so wɔ ewifua pa no mu, na ɔkɔree.", ""
"MAT.13.26", "Na oyii ahaban na ɔsoow aba no, nna nworahaban no so daa edzi.", ""
"MAT.13.27", "Na ofiwura no nkowaa bae bɛsee no dɛ, Yewura, ana ammpe aba pa wɔ wo kwa no mu? Na nworahaban yi so fi hen?", ""
"MAT.13.28", "Na ɔsee hɔn dɛ, Ɔtamfo na ɔayɛ yi. Na nkowaa no see no dɛ, Ana epɛ dɛ yɛkɔ kɔboaboa ano?", ""
"MAT.13.29", "Na ɔsee dɛ, Oho: bɛyɛ na hom roboaboa nworahaban no ano no, hom etutu ewifua no so aka ho.", ""
"MAT.13.30", "Hom mma n'ebien nyina nnyin nkesi twaber no; na twaber no mebɛse etwafo no dɛ, Hom ndzi kan mboaboa nwora no ano, na hom nkyekyer no efiefi ma wɔnhyew no, na hom mboaboa ewifua no ano nkɔ me san do.", ""
"MAT.13.31", "Obuu bɛ fofor so kyerɛɛ hɔn dɛ,  Sor ahenman no tse dɛ sinape abafua a nyimpa fae koduaa no kwa mu;", ""
"MAT.13.32", "ɔno na osuar kyɛn aba nyina; na sɛ onyin a, ɔyɛ kɛse kyɛn nhaban nyina na ɔyɛ dua, ma wimu nnoma bɛgyegye n'abaw do.", ""
"MAT.13.33", "Obuu bɛ fofor so see hɔn dɛ,  Sor ahenman no tse dɛ mbɔrkaw a ɔbaa fae sumaa mbɔr korbaa ebiasa mu dze kesii dɛ ne nyina kawee.", ""
"MAT.13.34", "Yinom nyina Jesus kaa kyerɛɛ nyimpadodow no wɔ mbɛbu mu, na oennkwetsi bɛ annkasa annkyerɛ hɔn;", ""
"MAT.13.35", "ma dza nkɔnhyɛnyi  no kae no aaba mu dɛ, Mubobue m'ano wɔ mbɛbu mu; Mebɛpaa mu maka nsɛm a ohuntsa fi wiadze ahyɛse.", "#Dwom 78.2 #13.35 ma dza nkɔnhyɛnyi: Tsetse akyerɛw a wɔagye ato mu no bi ka dɛ: “Nkɔnhyɛnyi Isaia”."
"MAT.13.36", "Nna Jesus gyaa nyimpadodow no kwan na ɔbaa fie. Na n'esuafo no baa ne nkyɛn bɛsee dɛ, Kyerɛ hɛn kwa mu nwora no ho bɛ no ase.", ""
"MAT.13.37", "Na obuae see dɛ,  Nyia oduaa aba pa no nye nyimpa Ba;", ""
"MAT.13.38", "kwa no nye wiadze; aba pa no nye ahenman no ne mba; nwora no nye ɔbɔn no ne mba;", ""
"MAT.13.39", "ɔtamfo a oduaa hɔn nye abɔnsam; twaber nye wiadze n'ewiei; na etwafo no nye abɔfo no.", ""
"MAT.13.40", "Na dɛ mbrɛ wɔboaboa nwora no ano wɔhyew no wɔ gya mu no, mbrɛ ɔbɛyɛ wɔ wiadze n'ewiei nye no.", ""
"MAT.13.41", "Nyimpa Ba no bɔsoma n'abɔfoe na wɔakɔboaboa dza ɔto fintsidua nyina ano efi n'ahenman mu; nye hɔn a wɔyɛ emumuyɛ nyina,", ""
"MAT.13.42", "na wɔatow hɔn egu gya fononoo mu: hɔ na osu nye asetwɛr wɔ.", ""
"MAT.13.43", "Ɔno na atseneneefo bɛhyerɛn dɛ ewia wɔ hɔn Egya ahenman mu. Nyia ɔwɔ aso no, ma ontsie.", ""
"MAT.13.44", "Sor ahenman no tse dɛ akoradze a wɔdze sumaa haban mu a nyimpa hunii no, ɔdze huntsae, na no ho dɛw ntsi ɔkɔree kɔtɔɔn dza ɔwɔ nyina na ɔtɔɔ haban no.", ""
"MAT.13.45", "Bio, sor ahenman no tse dɛ batanyi a ɔrohwehwɛ ahondze pa;", ""
"MAT.13.46", "na ohun ahondze kor a no bo so no, ɔkɔree kɔtɔɔn dza ɔwɔ nyina na ɔkɔtɔe.", ""
"MAT.13.47", "Bio, sor ahenman no tse dɛ eboa a wɔtowee guu po mu a obumaa nam ahorow nyina bi;", ""
"MAT.13.48", "na ɔyɛɛ ma no, wotwuwii baa mpoano na wɔtsenaa famu, na wɔboaboaa papa no ano guu mbirefi mu, na wɔtoow dza omuo no gui.", ""
"MAT.13.49", "Mbrɛ ɔbɛyɛ wɔ wiadze ewiei nye no; abɔfo bɛba abɛpa nyimpa bɔn efi atseneneefo mu,", ""
"MAT.13.50", "na wɔatow hɔn egu ogya fononoo mu; hɔ na osu nye asetwɛr wɔ.", ""
"MAT.13.51", "Hom atse yinom nyina ase?  Wobuaa no dɛ, Nyew.", ""
"MAT.13.52", "Na ɔsee dɛ,  Dɛm ntsi kyerɛwnyi a wɔayɛ no osuanyi ama sor ahenman no ɔtse dɛ ofiwura a ofi n'adzekorabea yi ndzɛmba afofor nye adadaw pue.", ""
"MAT.13.53", "Na ɔbaa dɛ Jesus wiee mbɛ yi bu no, ofii hɔ kɔree.", ""
"MAT.13.54", "Na ɔkɔr nankasa no kurow mu no, ɔkyerɛkyerɛɛ hɔn wɔ hɔn nhyiamudan mu, ma hɔn ho boow hɔn na wɔsee dɛ, Oyi nyaa nyansa nye tum ndwuma yi wɔ hen?", ""
"MAT.13.55", "Ana nnyɛ dwimfo no ne ba nye yi? Ana ne na wɔmmfrɛ no Mary, na no nuanom nye James, Josef, Simon, nye Judas?", ""
"MAT.13.56", "Na nnyɛ ne nkyerɛbaa nyina na wɔnye hɛn wɔ ha yi? Na afei oyi nyaa ndzɛmba yinom nyina wɔ hen?", ""
"MAT.13.57", "Na ɔyɛɛ hɔn fintsidua. Na Jesus see hɔn dɛ,  Nkɔnhyɛnyi nnhwer enyidzi gyedɛ nankasa no kurow mu, nye nankasa ne fie.", ""
"MAT.13.58", "Na gyedzi a wonnyi ntsi ɔannyɛ tum ndwuma pii wɔ hɔ.", ""
