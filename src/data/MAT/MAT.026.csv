"MAT.26.1", "Na ɔbaa dɛ Jesus wiee nsɛm yi nyina ka no, ɔsee n’esuafo no dɛ,", ""
"MAT.26.2", "Hom nyim dɛ aka nda ebien ma apaho no edu, na woribeyi nyimpa Ba no ama, ma wɔaabɔ no mbeamudua mu.", "#Eks 12.1-27"
"MAT.26.3", "Nna asɔfompanyin nye ɔman mpanyimfo no kehyiaa ɔsɔfopanyin a wɔfrɛ no Kaiafas n’aban mu,", ""
"MAT.26.4", "na wotuu egyina wɔ mbrɛ wɔnam nyansa mu bɛkyer Jesus eku no ho.", ""
"MAT.26.5", "Na wɔsee dɛ, Nnyɛ afahyɛ mu bi a, amma wentwiwentwi aammba ɔman no mu.", ""
"MAT.26.6", "Na ber a Jesus wɔ Bɛtani wɔ Simon kwatanyi no ne fie no,", ""
"MAT.26.7", "ɔbaa bi a ɔdze ngohuam a ɔsom bo alabastron toa ma baa ne nkyɛn, na ɔtse edzidzi no, obohuei guu n’etsifi.", "#Luk 7.37, 38"
"MAT.26.8", "Na esuafo no hunii no, wonyaa ebufuw na wɔsee dɛ, Adzesɛɛ a ɔtse dɛm yi ase nye dɛn?", ""
"MAT.26.9", "Nkyɛ wɔbɔtɔn ngohuam yi agye sika pii na wɔdze akyɛ ehiafo.", ""
"MAT.26.10", "Na Jesus tsee no, ɔsee hɔn dɛ,  Ebɛnadze ntsi na hom rehaw ɔbaa no? Na ɔayɛ edwuma pa wɔ mo ho.", ""
"MAT.26.11", "Na hom wɔ ehiafo wɔ hom nkyɛn daa; na emi dze, hom nnyi me daa.", "#Deut 15.11"
"MAT.26.12", "Na dɛ oehue ngohuam yi egu me nyimpadua do yi, ɔayɛ ama me nsiei.", ""
"MAT.26.13", "Meka no nokwar kyerɛ hom dɛ, Beebiara a wɔbɛka asɛmpa yi wɔ wiadze nyina mu no, dza ɔbaa yi ayɛ so wɔbɛka dze ayɛ ne nkaa.", ""
"MAT.26.14", "Nna duebien no mu kor a wɔfrɛ no Judas Iskariot no kɔr asɔfompanyin no hɔ,", ""
"MAT.26.15", "na ɔkɛsee hɔn dɛ, Hom bɛma me ebɛnadze ma meeyi no ama hom? Na wokeer ndwetɛbona eduasa maa no.", "#Zek 11.12"
"MAT.26.16", "Na ofitsi aber no, ɔhwehwɛɛ mbrɛ obenya kwan eyi no ama.", ""
"MAT.26.17", "Na epitsi afahyɛ da a odzi kan no, esuafo no baa Jesus nkyɛn bɛsee no dɛ, Hen na epɛ dɛ yesiesie ma ikedzi apaho no?", ""
"MAT.26.18", "Na ɔsee dɛ,  Hom nkɔ kurow no mu osimesi no hɔ, na hom nkɛse no dɛ, Kyerɛkyerɛfo no se, Me ber abɛn: wo fie na menye m’esuafo bedzi apaho no.", ""
"MAT.26.19", "Na esuafo no kɛyɛɛ dɛ mbrɛ Jesus hyɛɛ hɔn no na wosiesiee apaho no.", ""
"MAT.26.20", "Na odur ewimbir no, ɔnye esuafo duebien no bɛtsenaa edzidzii.", ""
"MAT.26.21", "Na woridzidzi no, ɔsee dɛ,  Ampa, mese hom dɛ, Hom mu baako beyi me ama.", ""
"MAT.26.22", "Na ɔyɛɛ hɔn awerɛhow pii, na wɔhyɛɛ ase see no nkorkor dɛ, Ewuradze, ana emi a?", ""
"MAT.26.23", "Na obuae see dɛ,  Nyia ɔnye me to nsa wɔ ɔsɛn no mu no, ɔnoara na obeyi me ama.", "#Dwom 41.9"
"MAT.26.24", "Na nyimpa Ba no rokɔ, dɛ mbrɛ wɔakyerɛw wɔ no ho: mbom nyimpa a wɔnam no do beyi nyimpa Ba no ama no ndue! Sɛ wɔannwo dɛm nyimpa no a, nkyɛ oye ma no.", ""
"MAT.26.25", "Na Judas a oriyi no ama no buae see dɛ, Kyerɛkyerɛfo, ana emi a? Ɔsee no dɛ,  Aka.", ""
"MAT.26.26", "Na woridzidzi no, Jesus faa paanoo na ohyiraa do na obubui, na ɔdze maa n’esuafo no na ɔsee dɛ,  Hom ngye ndzi: iyi nye me nyimpadua.", ""
"MAT.26.27", "Na ɔfaa kɔɔpow, na ɔdaa ase, na ɔdze maa hɔn dɛ,  Hom nyinara nnom bi:", ""
"MAT.26.28", "na iyi nye mo bɔgyaa a ɔyɛ ahyɛmu no dze a dodowara ntsi woruhue egu ama bɔnfakyɛ.", "#Eks 24.8; Jer 31.31-34"
"MAT.26.29", "Na mese hom dɛ, Ofitsi ndɛ, moronnom wenyinaba yi bio dze ekesi da no a menye hom bɔnom no fofor wɔ m’Egya n’ahenman no mu no.", ""
"MAT.26.30", "Na wɔtoow ndwom no, wopuei kɔr Ngo Bepɔw no do.", ""
"MAT.26.31", "Nna Jesus see hɔn dɛ,  Mo ho bɛyɛ hom nyina fintsidua anadwe yi: na wɔakyerɛw dɛ, Mobɔbɔ oguanhwɛfo no, na kuw no mu nguan nyina abɔ apetse.", "#Zek 13.7"
"MAT.26.32", "Naaso me nyan ekyir no mibedzi hom enyim akɔ Galilii.", "#Mat 28.16"
"MAT.26.33", "Na Peter buae see no dɛ, Sɛ wo ho bɛyɛ hɔn nyina fintsidua a, emi dze, ɔnnkɛyɛ me fintsidua.", ""
"MAT.26.34", "Jesus see no dɛ,  Meka kyerɛ wo wɔ nokwar mu dɛ, Anadwe yi, ansaana akokɔ bɔbɔn no, ebɛpa me mprɛnsa.", ""
"MAT.26.35", "Peter see no dɛ, Sɛ menye wo bowu mpo a, meremmpa wo da; na dɛmara na hɔn nyina so kae.", ""
"MAT.26.36", "Nna Jesus nye hɔn baa beebi a wɔfrɛ hɔ Getsemane, na ɔsee n’esuafo no dɛ,  Hom ntsena ha ma monkɔ noho monkɔsɔr.", ""
"MAT.26.37", "Na ɔfaa Peter nye Zebedee mba beenu no kaa no ho, na no werɛ hyɛɛ ase howee, na ɔbɔmee.", ""
"MAT.26.38", "Nna ɔsee hɔn dɛ,  Awerɛhow ahyɛ me kra no do dze kɔ owu mu: hom ntsena ha na hom nye me nweɔn.", ""
"MAT.26.39", "Na ɔkɔr enyim kakra na ɔdze n’enyim kobutuwii, na ɔbɔɔ mpaa dɛ,  Egya, sɛ ɔbɛyɛ a, ma kɔɔpow yi mpa mo ho nkɔ: naaso nnyɛ dɛ mbrɛ mepɛ bi a, na mbrɛ ɔwo epɛ a.", ""
"MAT.26.40", "Na ɔbaa esuafo no nkyɛn, na obohun dɛ wɔdeda, na ɔsee Peter dɛ,  Aso hom enntum nye me annweɔn dɔnhwer kor mpo?", ""
"MAT.26.41", "Hom nweɔn na hom nsɔr, mma hom aannkɔ nsɔhwɛ mu: sunsum pɛ dze, na honam yɛ mberɛw.", ""
"MAT.26.42", "Bio, ɔkɔr ne mpɛn ebien kɔsɔɔr dɛ,  M’Egya, sɛ kɔɔpow yi nnkɛpa mo ho akɔ gyedɛ monom a, wo pɛ nyɛ hɔ.", ""
"MAT.26.43", "Na ɔbae no, obohun dɛ wɔadeda bio, osiandɛ hɔn enyiwa akom.", ""
"MAT.26.44", "Na ogyaa hɔn hɔ kɔr bio kɔsɔɔr ne mprɛnsa kaa asɛm kor no ara.", ""
"MAT.26.45", "Nna ɔbaa esuafo no nkyɛn, na ɔsee hɔn dɛ,  Na hom da ho da regye hom ahom? Hwɛ, dɔn no abɛn, na Nyimpa Ba no, woeyi no ahyɛ ndzebɔnyɛfo nsa.", ""
"MAT.26.46", "Hom nsoɛr ma yɛnkɔ: hwɛ, nyia oriyi me ama no abɛn.", ""
"MAT.26.47", "Na ɔda do rekasa no, hwɛ, Judas a ɔyɛ duebien no mu baako no, bae, na nyimpadodow pii a wɔdzedze nkrantsee nye mpɔtsibaa fi asɔfompanyin nye ɔman mu mpanyimfo no hɔ ka no ho.", ""
"MAT.26.48", "Na nyia oyii no mae no maa hɔn asɛnkyerɛdze dɛ, Nyia mebɛfew n’ano no, ɔno nye no: hom nkyer no.", ""
"MAT.26.49", "Na ntsɛmara ɔbaa Jesus nkyɛn na ɔsee dɛ, Kyerɛkyerɛfo, o! Na ɔfeew n’ano.", ""
"MAT.26.50", "Na Jesus see no dɛ,  Damfo, yɛ dza ɔnam do ma aba. Nna wɔbae dze hɔn nsa bosusuoo no mu, na wɔkyekyeer no.", ""
"MAT.26.51", "Na hwɛ, hɔn a wɔnye Jesus nam no mu baako tseen ne nsa twee ne nkrantsee, na ɔdze bɔɔ ɔsɔfopanyin no n’akowaa n’aso twae.", ""
"MAT.26.52", "Nna Jesus see no dɛ,  Fa wo nkrantsee hyɛ ne hyɛbea bio, na hɔn a wɔtwe nkrantsee nyina, nkrantsee anomu na wɔbɔtotɔr.", ""
"MAT.26.53", "Ana edwen dɛ murunntum mennserɛ m’Egya ma mprɛmprɛ ara ɔnnsoma abɔfo a wɔbɔbor asafokuw duebien?", ""
"MAT.26.54", "Nna dɛm a, kyerɛwnsɛm no bɛyɛ dɛn aba mu dɛ otwar dɛ ɔyɛ dɛm?", ""
"MAT.26.55", "Dɔn no ara mu na Jesus see nyimpadodow no dɛ,  Ana hom firii baa mo do dɛ owifo do, na hom dze nkrantsee nye mpɔtsibaa rebɛkyer me yi? Daa nna metse asɔrfi mu rekyerɛkyerɛ no, hom annkyer me.", "#Luk 19.47; 21.37"
"MAT.26.56", "Na yinom nyina yɛe ma nkɔnhyɛfo no kyerɛwnsɛm no aaba mu. Nna esuafo no nyina gyaa no hɔ, na woguanee.", ""
"MAT.26.57", "Na hɔn a wɔkyeer Jesus no dze no kɔr Kaiafas ɔsɔfopanyin no nkyɛn, mbrɛ kyerɛwfo nye mpanyimfo no ehyia.", ""
"MAT.26.58", "Na Peter dzii n’ekyir wɔ ekyirekyir dze kodur ɔsɔfopanyin n’abanguado, na ɔkɛhɛɛn mu nye asomfo no kɛtsenaa hɔ dɛ ɔrohwɛ dza obesi.", ""
"MAT.26.59", "Na asɔfompanyin nye baguafo no nyina hwehwɛɛ Jesus ho dasekrum dze eku no:", ""
"MAT.26.60", "na adasetorfo pii bae naaso woennya bi. Na ekyir no beenu bae.", ""
"MAT.26.61", "Na wɔsee dɛ, Oyi kaa dɛ, Mubotum medwuruw Nyankopɔn asɔrdan no na mesi no ndaansa.", "#Joh 2.19"
"MAT.26.62", "Na ɔsɔfopanyin no gyinae na ɔsee no dɛ, Irummbua bi? Ebɛnadze na yinom ridzi dase tsia wo yi?", ""
"MAT.26.63", "Na Jesus muaa n’ano. Na ɔsɔfopanyin no see no dɛ, Meka tsease Nyankopɔn dɛ sɛ ɔwo nye Kraest no, Nyankopɔn ba no a, ka kyerɛ hɛn.", ""
"MAT.26.64", "Jesus see no dɛ,  Aka: eso mese wo dɛ, Ofi ndɛ hom bohu nyimpa Ba no dɛ ɔtse tum no nsa nyimfa, na ɔreba wɔ sor nsuwusiw do.", "#Dan 7.13"
"MAT.26.65", "Nna ɔsɔfopanyin no sunsuaan n’atar mu, na ɔsee dɛ, Ɔaka ebususɛm: ebɛn hia na ohia hɛn adasefo bio? Hwɛ, afei hom atse ebususɛm no:", "#Lev 24.16"
"MAT.26.66", "hom dwen dɛn? Wobuae see dɛ Ɔsɛ owu.", ""
"MAT.26.67", "Nna wohinaa n’enyi do ntafi, na wɔbobɔɔ no ekutuku, na binom so bobɔɔ no asotɔr dɛ,", "#Isa 50.6"
"MAT.26.68", "Kraest, kyerɛ hɛn! Woana na ɔbɔɔ wo?", ""
"MAT.26.69", "Nna Peter dze, ɔtse abangua no do hɔ; na abaawa bi baa ne nkyɛn bɛsee dɛ, Ɔwo so enye Jesus Galiliinyi no nam.", ""
"MAT.26.70", "Na ɔsanee wɔ hɔn nyina enyim dɛ, Minnyim dza ereka yi.", ""
"MAT.26.71", "Na ofiir edzi kɔr paado no, abaawa bi so hun no, na ɔsee hɔn a wɔwɔ hɔ no dɛ, Oyi so nye Jesus Nazarɛtnyi no nam.", ""
"MAT.26.72", "Na bio ɔdze ntanka saan dɛ, Minnyim nyimpa no.", ""
"MAT.26.73", "Na ɔkyɛɛr kakra no hɔn a wogyina hɔ no bae bɛsee Peter dɛ, Ampa dɛ ifi hɔn mu, na wo kasaa yi wo edzi.", ""
"MAT.26.74", "Nna ɔhyɛɛ ase dzii nsew na ɔkekaa ntam dɛ, Minnyim nyimpa no. Na ntsɛmara na akokɔ bɔnee.", ""
"MAT.26.75", "Na Peter kaa Jesus n’asɛm a ɔkaa kyerɛɛ no dɛ, Ansaana akokɔ bɔbɔn no, na apa me mprɛnsa. Na ofiir edzi, na okosuu yayaayaw.", ""
