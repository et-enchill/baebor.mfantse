"1KI.3.1", "Na Solomon nye Egypthen Farao yɛɛ asew, na ɔfaa Farao ne babaa waar no, na ɔdze no baa David kurow mu, dze kodur dɛ owiee nankasa ne dan, na EWURADZE ne dan, na Jerusalɛm ho fasu no nyina tow ana.", ""
"1KI.3.2", "Naaso mbeambea sorɔnsorɔm do ara nko na ɔman no bɔɔ afɔr, osiandɛ ɔdze bodur dɛm ber no, nna wonnsii dan mmaa EWURADZE ne dzin.", ""
"1KI.3.3", "Na Solomon dɔɔ EWURADZE, ɔnantseew n’egya David n’ahyɛdze no mu: na mbeambea sorɔnsorɔm do ara nko na ɔbɔɔ afɔr na ɔhyeew eduhuam.", ""
"1KI.3.4", "Na ɔhen no sii mu kɔr Gibeon dɛ ɔrokɔbɔ afɔr wɔ hɔ; osiandɛ ɔno na ɔyɛ bea sorɔnsorɔm kɛse: ɔhyew afɔr apem na Solomon bɔɔ no wɔ afɔrmbukyia no do.", ""
"1KI.3.5", "Gibeon na EWURADZE daa noho edzi kyerɛɛ Solomon wɔ adaaso mu anadwe: na Nyankopɔn see dɛ, Bisa dza memfa memma wo.", ""
"1KI.3.6", "Na Solomon see dɛ, Ɔwo na akyerɛ w’akowaa m’egya David do ayamuyie kɛse, dɛ mbrɛ ɔnantseew w’enyim nokwar mu, na ndzeyɛtsenenee mu na wo ho akoma mu tsenenee mu; na ɔwo edze ayamuyie kɛse yi esie ama no, dɛ ɔwo ama no ɔba dɛ ɔntsena n’ahengua do, dɛ mbrɛ ɔtse ndɛ da yi.", ""
"1KI.3.7", "Na afei, EWURADZE, me Nyankopɔn, ɔwo na ahyɛ w’akowaa ɔhen ahyɛ m’egya David n’ananmu: na emi dze, meyɛ abofra kakraba; minnyim mbrɛ wodua fir edzi anaa wɔba mu.", ""
"1KI.3.8", "Na w’akowaa wɔ wo man a ɔwoara asan mu eyi hɔn no mu, ɔman kɛse a hɔn dodow ntsi wonntum hɔn kan na wommbu ano so.", ""
"1KI.3.9", "Dɛm ntsi ma w’akowaa ntseasee akoma ma memfa mumbu wo man atsɛn, na munhu papa na bɔn mu; na woana na obotum ebu wo man kɛse yi atsɛn?", ""
"1KI.3.10", "Na kasa no yɛɛ EWURADZE fɛw, dɛ Solomon ebisa adze a ɔtse dɛm.", ""
"1KI.3.11", "Na Nyankopɔn see no dɛ, Osiandɛ ebisa adze yi, na emmbisa nkwa tsentsen amma woho; nkyii so emmbisa ahonya amma woho, na emmbisa w’atamfo hɔn nkwa so; na mbom ebisa ntseasee a wɔdze hu atsɛmbu mu ama woho ntsi;", ""
"1KI.3.12", "hwɛ, mayɛ no dɛ mbrɛ w’ebisadze tse no ara: hwɛ, mama wo nyansa na ntseasee akoma; ma obiara a odzi w’enyim nntse dɛ ɔwo, nkyii so w’ekyir obiara ronnsoɛr a ɔtse dɛ ɔwo.", ""
"1KI.3.13", "Na eso medze dza ɔwoara emmbisa so mama wo, ahonya na enyidzi nyina, ma ahemfo mu obiara rennye wo nnsɛ wɔ wo nda nyinara mu.", ""
"1KI.3.14", "Na sɛ enantsew m’akwan mu, dɛ idzi m’ahyɛdze na me mbransɛm do, dɛ mbrɛ w’egya David nantsewee no a, ɔno mebɛma wo nda awar.", ""
"1KI.3.15", "Na Solomon nyanee, na hwɛ, adaaso a: na ɔbaa Jerusalɛm, na obegyinaa EWURADZE n’ahyɛmudaka no enyim, na ɔbɔɔ ɔhyew afɔr, na ɔbɔɔ asomdwee afɔr, na ɔtoo no nkowaa nyinara pon.", ""
"1KI.3.16", "Da bi mbaa beenu a wɔyɛ ehuhufo, dze hɔn asɛm baa ɔhen no hɔ.", ""
"1KI.3.17", "Na ɔbaa baako no see dɛ, Ao mo wura, emi na ɔbaa yi yɛtse fie kor mu; na mowoo ɔba wɔ ne nkyɛn wɔ fie no mu.", ""
"1KI.3.18", "Na ɔbaa dɛ, mowoe n’ekyir da a otsia ebiasa no, nna ɔbaa yi so woe; na yɛwɔ fakor; ɔhɔho bi nnka hɛn ho wɔ fie no mu, gyedɛ hɛn beenu ara na yɛwɔ fie no mu.", ""
"1KI.3.19", "Na ɔbaa yi ne ba wuu anadwe no; osiandɛ ɔdaa no do.", ""
"1KI.3.20", "Na ɔsoɛɛr esuom, na ɔbɛfaa me ba wɔ me nkyɛn, mber a w’afonabaa ada, na ɔdze no too no bo mu, na ɔdze ne ba a oewu no too mo bo mu.", ""
"1KI.3.21", "Na aber a mosoɛɛr anapa no dɛ merema me ba enumfo no, hwɛ, nna oewu: na mohwɛɛ no yie anapa no, nna hwɛ, nnyɛ me ba a mowoo no no bi a.", ""
"1KI.3.22", "Na ɔbaa kor no so see dɛ, Dabida; ɔnnyɛ nokwar na emi me ba nye onyikamfo no, na wo ba nye owufo no. Na oyi se dɛ, Oho; na wo ba nye owufo no, na me ba nye onyikamfo no. Na mbrɛ wɔkasae wɔ ɔhen enyim nye yi.", ""
"1KI.3.23", "Nna ɔhen no see dɛ, Oyi se dɛ, Me ba na ɔtse ase yi, na wo ba nye owufo no: na oyi so se dɛ, Dabida; mbom wo ba nye owufo no, na me ba nye onyikamfo no.", ""
"1KI.3.24", "Na ɔhen no see dɛ, Wɔmbrɛ me afona. Na wɔdze afona baa ɔhen no enyim.", ""
"1KI.3.25", "Na ɔhen no see dɛ, Wɔnkyɛ ɔba onyikamfo no mu ebien, wɔmfa ɔfa mma ɔbaako, na wɔmfa ɔfa mma ɔbaako so.", ""
"1KI.3.26", "Nna ɔbaa a ɔba onyikamfo no yɛ nedze no kasaa kyerɛɛ ɔhen no, osiandɛ no nson burbuur no wɔ ne ba no ho, na ɔsee dɛ, Ao, mo wura, wɔmfa ɔba onyikamfo no mma no, na mma wonnku no ara da. Na ɔbaako no dze ɔsee dɛ, Mma ɔnnyɛ medze eso ɔnnyɛ wodze; wɔnkyɛ mu.", ""
"1KI.3.27", "Nna ɔhen no buae dɛ, Wɔmfa ɔba nyikamfo no mma nyia ɔse mma wonnku no no, na mma wonnku no ara da: osiandɛ ɔno nye ne na.", ""
"1KI.3.28", "Na Israel nyinara tsee atsɛmbu a ɔhen no bui no; na wosuroo ɔhen no; osiandɛ wohun dɛ Nyankopɔn ne nyansaa wɔ no mu, dɛ obobu atsɛn.", ""
