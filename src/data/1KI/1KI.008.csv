"1KI.8.1", "Na Solomon hyiahyiaa Israel mpanyimfo, na ebusuakuw ebusuakuw mu etsitsir nyinara, Israelmba egyanom efiefi mbapɔmba no, ma wɔbaa ne nkyɛn wɔ Jerusalɛm, dɛ wɔrekɛfa EWURADZE n’ahyɛmudaka no efi Zion a ɔyɛ David kurow no mu aba.", ""
"1KI.8.2", "Na Israel mbarimba no nyinara hyiahyiaa hɔnho behyiaa ɔhen Solomon ne nkyɛn wɔ afahyɛ no ase, wɔ bosoom Etanim a ɔyɛ bosoom a otsia esuon no mu.", ""
"1KI.8.3", "Na Israel mpanyimfo no nyinara bae, na asɔfo no bɔsoaa adaka no.", ""
"1KI.8.4", "Na wɔdze EWURADZE n’adakaa no, na ehyiadzibuw no, na ndzɛmba krɔnkrɔn a ɔwɔ Buw no mu no bae; mekyerɛ iyinom na asɔfo na Levifo no dze bae.", ""
"1KI.8.5", "Nna ɔhen Solomon na Israel mpanyimfo no a woebehyia wɔ ne nkyɛn no nyinara dzi adaka no enyim, rukuku nguan na anantwi a osian hɔn dodow ntsi wonntum nkan eso wommbu ano dze robobɔ afɔr.", ""
"1KI.8.6", "Na asɔfo no dze EWURADZE n’ahyɛmudaka no besii ne sibew, wɔ ɔdan no ne mpiakyir, bea krɔnkrɔnkrɔn no, mekyerɛ kerubfo no ntsaban ase.", ""
"1KI.8.7", "Na kerubfo no atserɛtserɛw hɔn ntsaban mu wɔ adaka no ne sibew no do, na kerubfo no akata adaka no na no ho mpoma no do wɔ sor.", ""
"1KI.8.8", "Na mpoma no wowar dodow ma wohu mpoma no n’etsir wɔ bea krɔnkrɔn mpiakyir no enyim; na wonnhu wɔ abowano: na mbrɛ ɔwɔ ara nye no dze bodu ndɛ da yi.", ""
"1KI.8.9", "Hweeara nnyi adaka no mu gyedɛ abo apon ebien no a Moses dze guu mu wɔ Horeb no, wɔ aber a wofi Egypt asaase do reba no a EWURADZE nye Israelmba dzii ahyɛmu no.", ""
"1KI.8.10", "Na ɔbaa dɛ, aber a asɔfo no fii bea krɔnkrɔn no do puei no, mununkum bɛhyɛɛ EWURADZE ne dan no ma,", ""
"1KI.8.11", "na mununkum no ntsi asɔfo no enntum enngyina annsom: osiandɛ nna EWURADZE n’enyimnyam ahyɛ EWURADZE ne dan no ma.", ""
"1KI.8.12", "Nna Solomon kaa dɛ, EWURADZE ase dɛ ɔbɛtsena sum kebii mu.", ""
"1KI.8.13", "Ampa mesi ɔdan ayɛ tsenabew ama wo, beebi a ebɛtsena hɔ daa.", ""
"1KI.8.14", "Na ɔhen no daan n’enyim, na ohyiraa Israel mboanofo no nyinara: na Israel mboanofo no nyinara gyinagyinaa tsentsen.", ""
"1KI.8.15", "Na ɔsee dɛ, Nhyira nka EWURADZE, Israel Nyankopɔn a ɔdze n’ano kasaa kyerɛɛ m’egya David, na ɔdze ne nsa ahyɛ no ma, dɛ,", ""
"1KI.8.16", "Ofitsi da a medze me man Israel fii Egypt bae no, mannsan mu ennyi kurow bi emmfi Israel ebusuakuw ebusuakuw nyinara mu dɛ wonsi dan, ama me dzin aatsena hɔ; mbom mesaan mu miyii David dɛ ɔnhwɛ me man Israel do.", ""
"1KI.8.17", "Afei ɔwɔ m’egya David n’akoma mu dɛ obesi dan ama EWURADZE, Israel Nyankopɔn no ne dzin.", ""
"1KI.8.18", "Na EWURADZE see m’egya David dɛ, Susuampa dɛ ɔwɔ w’akoma mu dɛ nkyɛ ibesi dan ama me dzin no, eyɛɛ no yie dɛ ɔwɔ w’akoma mu:", ""
"1KI.8.19", "naaso ɔwoara nnkesi dan no; na mbom wo ba a ofi w’asen mu bɛba no, ɔno na obesi dan no ama me dzin.", ""
"1KI.8.20", "Na EWURADZE ama n’asɛm a ɔkae no etsim; na masoɛr ahyɛ m’egya David n’ananmu, na metse Israel ahengua do, dɛ mbrɛ EWURADZE bɔɔ anohoba no, na mesi dan no ama EWURADZE, Israel Nyankopɔn no ne dzin.", ""
"1KI.8.21", "Na meyi hɔ beebi ama adaka no a EWURADZE ahyɛmu a ɔnye hɛn egyanom dzii, wɔ aber a ɔdze hɔn fi Egypt asaase do reba no wɔ mu no.", ""
"1KI.8.22", "Na Solomon gyinaa EWURADZE n’afɔrmbukyia no enyim wɔ Israel mboanofo no nyinara enyim, na ɔtserɛɛw ne nsamu wɔ sor:", ""
"1KI.8.23", "na ɔsee dɛ, EWURADZE, Israel Nyankopɔn, Onyankopɔn bi nnyi hɔ a ɔtse dɛ ɔwo, wɔ wimu, wɔ sor, anaa asaase do, wɔ famu: ɔwo a isie ahyɛmu na mbɔbɔrhu ma wo nkowaa a wɔdze hɔn akoma nyinara nantsew w’enyim:", ""
"1KI.8.24", "ɔwo a esie dza ebɔɔ anohoba maa w’akowaa m’egya David no ama no: nyew, ɔwo edze w’ano kae, na edze wo nsa ahyɛ no ma, dɛ mbrɛ ɔtse ndɛ da yi.", ""
"1KI.8.25", "Dɛm ntsi afei, EWURADZE, Israel Nyankopɔn, sie dza abɔ anohoba ama w’akowaa m’egya David no ma no dɛ, Nyimpa a ɔbɛtsena Israel ahengua do rommbɔ wo wɔ m’enyim; sɛ wo mba hwɛ hɔn kwan yie ara, dɛ wɔbɛnantsew m’enyim dɛ mbrɛ ɔwo nantseew m’enyim no a.", ""
"1KI.8.26", "Dɛm ntsi afei, Israel Nyankopɔn e, meserɛ wo, ma w’asɛm a ekaa kyerɛɛ w’akowaa m’egya David no ntsim.", ""
"1KI.8.27", "Na aso ampa dɛ Nyankopɔn bɛtsena asaase do? Hwɛ, ɔsor na ɔsor mu sor mpo nntum nnkora wo; na akantam ɔdan yi a mesi!", ""
"1KI.8.28", "Naaso EWURADZE me Nyankopɔn bu w’akowaa ne mpaabɔ, na no ntotɔserɛ bi, dɛ ibetsie w’akowaa ne nkekamu na ne mpaabɔ, a ɔrobɔ no wɔ w’enyim ndɛ da yi:", ""
"1KI.8.29", "dɛ w’enyi bobue wɔ ɔdan yi do adzesaa na adzekyee, mekyerɛ bea a ɔwoara ase dɛ, Me dzin bɛtsena hɔ no do: dɛ ibetsie mpaabɔ a w’akowaa robɔ akyerɛ bea yi do no.", ""
"1KI.8.30", "Na tsie w’akowaa, na wo man Israel ntotɔserɛ, aber a wɔrobɔ mpaa kyerɛ bea yi do: nyew, tsie no wɔ ɔsor wo tsenabea hɔ; na sɛ etse a, fa kyɛ:", ""
"1KI.8.31", "Sɛ nyimpa bi yɛ bɔn tsia ne nyɛnko, na ntam bɛda no do dɛ ɔka, na ɔba bɛka ntam wɔ w’afɔrmbukyia enyim wɔ fie yi mu a:", ""
"1KI.8.32", "ɔno ɔwoara tsie wɔ ɔsor, na yɛ, na bu wo nkowaa atsɛn, dɛ irubu ɔdzebɔnyɛnyi no fɔ, ma no kwan eebua nankasa n’etsifi: na irubu ɔtseneneenyi no bem, ama no dɛ mbrɛ ne ndzeyɛtsenenee tse.", ""
"1KI.8.33", "Sɛ wɔka wo man Israel gu wɔ atamfo enyim, osiandɛ wɔayɛ bɔn etsia wo ntsi; na sɛ wɔsan ba wo nkyɛn bio, na wɔbɔ wo dzin, na wɔbɔ wo mpaa na wɔtotɔ serɛ wo wɔ fie yi mu a:", ""
"1KI.8.34", "ɔno ɔwoara tsie wɔ ɔsor, na fa wo man Israel hɔn bɔn kyɛ hɔn, na fa hɔn bra asaase a ɔwoara dze maa hɔn egyanom no do bio.", ""
"1KI.8.35", "Sɛ wɔtow ɔsor mu, na nsu nntɔ, osiandɛ wɔayɛ bɔn etsia wo ntsi; sɛ wɔbɔ mpaa kyerɛ bea yi do, na wɔbɔ wo dzin, na wɔsan fi hɔn bɔn ho, dɛ ahaw hɔn ntsi a:", ""
"1KI.8.36", "ɔno ɔwoara tsie wɔ ɔsor, na fa wo nkowaa, na wo man Israel hɔn bɔn kyɛ hɔn, dɛ erekyerɛ hɔn ɔkwan pa a ɔsɛ dɛ wɔfa do; na ma nsu ntɔ ngu w’asaase a ɔwoara dze ama wo man dɛ egyapadze no do.", ""
"1KI.8.37", "Sɛ ɔkɔm ba asaase no do, sɛ ɔyardɔm ba, sɛ ohuw anaa ɔpo, mbɛbɛw anaa nkonyinko ba; sɛ hɔn atamfo botua hɔn wɔ nkuropon asaase do; owuyar biara, yarba biara ba a;", ""
"1KI.8.38", "mpaabɔ na ntotɔserɛ biara a nyimpa biara, anaa wo man Israel nyinara bɛyɛ a nyimpa biara bohu nankasa n’akoma mu ɔhaw na ɔbɛtrɛ ne nsamu akyerɛ fie yi do no:", ""
"1KI.8.39", "ɔno ɔwoara tsie wɔ ɔsor wo tsenabea hɔ, na fa kyɛ, na yɛ, na ma nyimpa biara dɛ mbrɛ n’akwan nyinara tse, nyia ɔwoara nyim n’akoma mu a; (osiandɛ ɔwo, mekyerɛ ɔwoara nkotoo na inyim nyimpa mba nyinara hɔn akoma mu;)", ""
"1KI.8.40", "ama woeesuro wo wɔ nda nyinara a wɔdze bɛtsena asaase a ɔwoara edze maa hɛn egyanom no do no.", ""
"1KI.8.41", "Nkyii so ɔhɔho a ommfi wo man Israel mu ho dze, sɛ osian wo dzin ntsi ma ofi ekyirekyir man bi mu ba;", ""
"1KI.8.42", "(osiandɛ wɔbɛtse wo dzin kɛse no, na wo nsa dzendzen no, na w’abasa a atsen mu no nka;) sɛ ɔba bɔbɔ mpaa kyerɛ ɔdan yi do a:", ""
"1KI.8.43", "ɔwoara tsie wɔ ɔsor wo tsenabea, na yɛ dɛ mbrɛ ɔhɔho no rusu frɛ wo no nyinara: ama asaase do aman nyinara aatse wo dzin, na woeesuro wo, dɛ mbrɛ wo man Israel yɛ, na woeehu dɛ wo dzin na wɔdze frɛ ɔdan yi a mesi yi.", ""
"1KI.8.44", "Sɛ wo man fir edzi nye hɔn atamfo kedzi ako wɔ ɔkwan biara a ɔwoara bɔsoma hɔn do, na wɔbɔ EWURADZE mpaa kyerɛ kurow a asan mu eyi, na ɔdan a mesi ama wo dzin yi do a:", ""
"1KI.8.45", "ɔno ɔwoara tsie hɔn mpaabɔ na hɔn ntotɔserɛ wɔ ɔsor, na dzi hɔn asɛm ma hɔn.", ""
"1KI.8.46", "Sɛ wɔyɛ bɔn tsia wo, (osiandɛ nyimpa bi nnyi hɔ a ɔnnyɛ bɔn,) na wo bo fuw hɔn, na iyi hɔn ma atamfo, ma wɔfa hɔn ndɔmmum kɔ atamfo asaase do ekyirekyir o, nkyɛnkyɛn o;", ""
"1KI.8.47", "na afei sɛ hɔnara wɔdwen wɔ asaase a wɔafa hɔn ndɔmmum akɔ do no do, na wɔsan bio, na wɔtotɔ serɛ wo wɔ hɔn a wɔfaa hɔn ndɔmmum kɔree no hɔn asaase do, dɛ, Yɛayɛ bɔn, na yeetwa nkontompɔ, yeedzi emumuyɛsɛm;", ""
"1KI.8.48", "sɛ wɔdze hɔn akoma nyinara na hɔn kra nyinara san ba wo nkyɛn wɔ hɔn atamfo a wɔfaa hɔn ndɔmmum kɔree no hɔn asaase do, na wɔbɔ mpaa kyerɛ hɔn asaase a ɔwoara dze maa hɔn egyanom, kurow a ɔwoara asan mu eyi, na ɔdan a mesi ama wo dzin yi do a:", ""
"1KI.8.49", "ɔno ɔwoara tsie hɔn mpaabɔ na hɔn ntotɔserɛ wɔ ɔsor wo tsenabea, na dzi hɔn asɛm ma hɔn;", ""
"1KI.8.50", "na fa wo man a wɔayɛ bɔn etsia wo, na hɔn mbrato a wɔafom wɔ mu etsia wo nyinara kyɛ hɔn; na ma hɔn mbɔbɔrhu wɔ hɔn a wɔfaa hɔn ndɔmmum kɔree no enyim, nyew, ma wonhu hɔn mbɔbɔr:", ""
"1KI.8.51", "osiandɛ wɔyɛ wo man, na w’egyapadze a iyii hɔn wɔ Egypt wɔ dadze fononoo no mu bae:", ""
"1KI.8.52", "na ma w’enyiwa nkɔ w’akowaa no ntotɔserɛ, na wo man Israel ntotɔserɛ do dɛ ibetsie hɔn mber biara a wosu frɛ wo no.", ""
"1KI.8.53", "Osiandɛ ɔwoara na etseew hɔn fii asaase do aman nyinara mu dɛ wɔyɛ w’egyapadze, dɛ mbrɛ ɔwoara nam w’akowaa Moses n’abaw do kae no, wɔ aber a edze hɔn egyanom fi Egypt reba no, ao EWURADZE Nyankopɔn.", ""
"1KI.8.54", "Na ɔbaa dɛ, aber a Solomon wiee mpaa ɔbɔ maa EWURADZE na ntotɔserɛ nyinara no, ɔsoɛree fii EWURADZE afɔrmbukyia no enyim, na ogyaa n’anankoroma enyim kosɔw nye ne nsamu trɛ a ɔtrɛɛ kyerɛɛ ɔsor do no.", ""
"1KI.8.55", "Na ogyinae, na ɔdze ndze kɛse hyiraa Israel mboanofo no nyinara, dɛ,", ""
"1KI.8.56", "Nhyira nka EWURADZE a ɔama ne man Israel ahomgye, dɛ mbrɛ ɔbɔɔ anohoba no nyinara tse: n’anohoba pa a ɔnam n’akowaa Moses ne nsa do bɔe no nyinara mu asɛm kor mpo annyew.", ""
"1KI.8.57", "EWURADZE hɛn Nyankopɔn ndzi hɛn ekyir, dɛ mbrɛ odzii hɛn egyanom ekyir no: ma mma onngyaa hɛn, na eso ɔmmpa hɛn:", ""
"1KI.8.58", "ama ɔaadan hɛn akoma akɔ no do, dɛ yɛbɛnantsew n’akwan nyinara mu, na yeedzi ne mbransɛm, na n’ahyɛdze, na n’atsɛmbu a ɔdze hyɛɛ hɛn egyanom no do.", ""
"1KI.8.59", "Na ma me nsɛm yi a medze edzi ntotɔserɛ wɔ EWURADZE enyim yi mbɛn EWURADZE hɛn Nyankopɔn adzekyee na adzesaa, ma ondzi n’akowaa n’asɛm, na ne man Israel hɔn asɛm mma hɔn, dɛ mbrɛ da biara dze bɛba:", ""
"1KI.8.60", "ama asaase do aman nyinara woeehu dɛ EWURADZE nye Nyankopɔn: na obi nnyi hɔ bio.", ""
"1KI.8.61", "Dɛm ntsi hom mma hom akoma ndzi mu wɔ EWURADZE hɛn Nyankopɔn ho, dɛ wɔbɛnantsew n’ahyɛdze mu, na woedzi ne mbransɛm do dɛ ndɛ da yi.", ""
"1KI.8.62", "Na ɔhen no, na Israel nyinara ka no ho bɔɔ afɔr wɔ EWURADZE enyim.", ""
"1KI.8.63", "Na Solomon dze anantwi mpemeduonu ebien, na nguan mpemɔha eduonu, bɔɔ asomdwee afɔr a ɔbɔe maa EWURADZE no. Dɛm na ɔhen no na Israelmba no nyinara dze buee EWURADZE ne fie no.", ""
"1KI.8.64", "Da no ara ɔhen no yɛɛ EWURADZE ne dan no enyim dampan no ne finimfin no krɔnkrɔn; na hɔ na ɔbɔɔ ɔhyew afɔr na edziban afɔr, na asomdwee afɔr ne seradze no: osiandɛ boran afɔrmbukyia no a ɔwɔ EWURADZE enyim no suar dodow dɛ ɔbɛgye ɔhyew afɔr, na asomdwee afɔr ho seradze no.", ""
"1KI.8.65", "Nna Solomon hyɛɛ fa no aber no mu, na Israel nyinara ka no ho, mboanofo kɛse, wofi Hamat ahɛnee kodu Egypt ɔwora no ho, wɔ EWURADZE hɛn Nyankopɔn enyim nda esuon na nda esuon, mekyerɛ dadu ndaanan.", ""
"1KI.8.66", "Da a otsia awɔtwe no ogyaa ɔman no kwan, na wohyiraa ɔhen no, na wɔdze papa nyinara a EWURADZE ayɛ ama n’akowaa David, na ne man Israel no ho enyigye na akoma pa sii mu kɔr hɔn asesee mu.", ""
