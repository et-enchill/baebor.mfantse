"JON.3.1", "Na EWURADZE n’asɛm baa Jona hɔ a otsia mprɛnu, dɛ,", ""
"JON.3.2", "Soɛr, kɔ Ninive, kurow kɛse no mu, na kɔbɔ asɛm a mereka akyerɛ wo yi dawur kyerɛ hɔn.", ""
"JON.3.3", "Na Jona soɛree, na ɔkɔr Ninive, dɛ mbrɛ EWURADZE n’asɛm no tse. Nna Ninive yɛ kurow kɛsenara a wɔnantsew no ndaansa twa.", ""
"JON.3.4", "Na Jona hyɛɛ ase hɛɛn kurow no mu dze da kor nantsewee, na ɔbɔɔ dawur see dɛ, Aka adaduanan, nna Ninive ebutuw.", "#Mat 12.41; Luk 11.32"
"JON.3.5", "Na Ninive gyee Nyankopɔn dzii; na wɔbɔɔ mbuadadzi ho dawur, na wofurafuraa eyitam fi hɔn mu akɛse do kesi nkakraba do mpo.", ""
"JON.3.6", "Na aber a asɛm no kodur Ninive ɔhen asomu no, ɔsoɛree fii n’ahengua do, na oyii n’ahentar gui, na ofuraa eyitam, na ɔtsenaa nso mu.", ""
"JON.3.7", "Na ɔmaa wɔbɔɔ dawur tahyee Ninive wɔ ɔhen na n’etsitsir no hɔn dzin mu, dɛ, Mma nyimpa anaa mbowa, anantwi anaa nguan, mmfa hwee nnka hɔn ano: mma wɔnnkɔ edzidzi, eso mma wɔnnom nsu:", ""
"JON.3.8", "na mbom womfurafura eyitam, nyimpa na mbowa nyina, na wɔnkeka mu dzendzenndzen mfrɛ Nyankopɔn; ɛhɛɛ, hɔn nyina nsan mfi hɔn kwan bɔn ho, na emimdzi a ɔwɔ hɔn nsamu no ho.", ""
"JON.3.9", "Sɛ bi a Nyankopɔn bɛsesa n’adwen wɔ dza oesusu dɛ ɔbɛyɛ no ho, na ɔadan efi n’ebufuhyew ho, na ɔannsɛɛ hɛn a, woana nyim?", ""
"JON.3.10", "Na Nyankopɔn hun hɔn ndzeyɛɛ dɛ wɔasan efi hɔn kwan bɔn no do; na ɔsesaa n’adwen nuu noho wɔ mbusu a ɔkaa dɛ ɔdze bɔbɔ hɔn no ho; na ɔannyɛ.", ""
