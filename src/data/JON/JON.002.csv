"JON.2.1", "Nna Jona fi nam no ne yamu bɔɔ mpaa maa EWURADZE ne Nyankopɔn.", ""
"JON.2.2", "Na ɔsee dɛ, Mifi m'ahohia mu musui frɛɛ EWURADZE, Na ɔgyee mo do; Mifi samanadze no bun mu tseaa mu, Na ɔwo tsee me ndze.", ""
"JON.2.3", "Na ɔwo toow me kyeen bun mu, wɔ po n'akoma mu, Na esuyirii twaa mo ho hyiae; W'asorɛkye na w'eminiminim nyina bui faa mo do.", ""
"JON.2.4", "Na mekaa dɛ, Wɔatow me efi w'enyim akyen; Naaso mokɔbɔ do mahwɛ w'asɔrdan krɔnkrɔn no no kwan do.", ""
"JON.2.5", "Esu no twaa mo ho hyiae, bodur ɔkra ho mpo; Bun no twaa mo ho hankra sii; Po mu efuw brabraa me tsir.", ""
"JON.2.6", "Misianee kɔr mbepɔw ase tɔnn; Mekɛhɛɛn asamanadze na woguu me mpokyerɛ wɔ n'efiadze. Naaso ɔwo eyi me efi mona mu, ao EWURADZE me Nyankopɔn.", ""
"JON.2.7", "Me kra tɔɔ bitsi wɔ mo mu no, mekaa EWURADZE: Na me mpaabɔ dur wo nkyɛn, nyew, wɔ w'asɔrdan krɔnkrɔn mu.", ""
"JON.2.8", "Hɔn a hɔn enyi sɔ ator ehuhudze no Wɔpow hɔnara hɔn ADOM.", ""
"JON.2.9", "Na emi dze, medze ndaase ndze bɔbɔ wo okum afɔr; Mubotua dza medze abɔ anohoba no. Osiandɛ ɔwo EWURADZE, wo hɔ na nkwagye fi.", ""
"JON.2.10", "Na EWURADZE kasaa kyerɛɛ nam no, ma ɔkɛfee Jona too asaase wewew do.", ""
