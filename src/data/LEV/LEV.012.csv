"LEV.12.1", "Na EWURADZE kasaa kyerɛɛ Moses dɛ,", ""
"LEV.12.2", "Kasa kyerɛ Israelmba dɛ, Sɛ ɔbaa bi nyinsen na ɔwo banyimba a, ɔno no ho nntsew araa nda esuon; dɛ mbrɛ no ho nntsew wɔ n'asabu nda no mu no.", ""
"LEV.12.3", "Na da a otsia awɔtwe no wontwa ne banyinwer no twatsia.", "#Gye 17.12; Luk 2.21"
"LEV.12.4", "Na ɔnko ntandan mu adaduasa nda ebiasa wɔ n'ahoguar bɔgya mu; mma ɔnnka adzekrɔnkrɔn biara, nkyii so ɔmmba krɔnkrɔn bea, kyerɛ n'ahoguar nda ewie du ana.", ""
"LEV.12.5", "Mbom sɛ ɔwo basiaba a, ɔno no ho nntsew araa adapɛn ebien, dɛ n'asabu mu: na ɔnko ntandan mu adaduosia nda esia wɔ n'ahoguar bɔgya mu.", ""
"LEV.12.6", "Na sɛ n'ahoguar nda no wie du, ma ɔbanyin, anaa ɔbabaa a, ɔmfa eguambaa a oedzi afrenhyia a wɔdze bɔbɔ ɔhyew afɔr, nye aborɔnoma ba, anaa atamram a wɔdze bɔbɔ bɔn ho afɔr, mbra ehyiadzibuw no n'abowano mbɛma ɔsɔfo no:", ""
"LEV.12.7", "na ɔmfa mbɔ afɔr wɔ EWURADZE enyim, na ɔmpata mma no; na no ho ntsew wɔ no bɔgyaagu no ho. Iyi nye mbra a ɔwɔ hɔ ma nyia ɔwo ɔbanyin anaa ɔbaa.", ""
"LEV.12.8", "Na sɛ ne nsa annso eguambaa do a, ɔno ɔmfa ntamram ebien; kor nyɛ ɔhyew afɔr, na kor so nyɛ bɔn ho afɔr: na ɔsɔfo no mpata mma no, na no ho ntsew.", "#Luk 2.24"
