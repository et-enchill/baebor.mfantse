"2CH.9.1", "Na aber a Seba ɔhembaa no tsee Solomon ne nka no, nna ɔbaa dɛ ɔdze nsɛmbisa dzendzen robɔsɔ Solomon ahwɛ wɔ Jerusalɛm, ɔnye akadofo kɛsenara, na efumpɔnkɔ a wɔsoso nduhuam, na sika piigyan, na abo a ɔsom bo; na aber a ɔbaa Solomon nkyɛn no, ɔnye no twetwee dza ɔwɔ n'akoma mu nyinara ho nkɔmbɔ.", ""
"2CH.9.2", "Na Solomon maa no ne nsɛmbisa nyinara ho mbuae: na asɛm biara nnyi hɔ a Solomon enntum amma no mbuae.", ""
"2CH.9.3", "Na aber a Seba ɔhembaa no hun Solomon ne nyansaa, na ofi a oesi,", ""
"2CH.9.4", "na no pon do edziban, na no nkowaa hɔn atsenae, na n'asomfo ngyinaamu, na hɔn ntar; ne nsahyɛfo so, na hɔn ntar; na n'afowee a ɔnam do fow kɔ EWURADZE fie no; noho boow no mbordo.", ""
"2CH.9.5", "Na ɔsee ɔhen no dɛ, Wo ndwuma na wo nyansaa ho asɛm a metsee no wɔ mankasa m'asaase do no yɛ nokwar.", ""
"2CH.9.6", "Naaso manngye hɔn nsɛm no menndzi, dze bodu dɛ mebae, na medze m'enyiwa mubohu yi: na, hwɛ, saana wɔannka wo nyansaa ne kɛseyɛ ne fa mpo annkyerɛ me: ɔwo ebor nka a metsee no do koraa.", ""
"2CH.9.7", "Ahomka aka wo nkorɔfo, na ahomka aka wo nkowaa yi a wogyinagyina w'enyim daa, na wotsie wo nyansaa no.", ""
"2CH.9.8", "Nhyira nka w'EWURADZE wo Nyankopɔn a ɔpɛ w'asɛm dɛ ɔdze wo esi n'ahengua do, dɛ dzi hen ma w'EWURADZE wo Nyankopɔn: na osiandɛ wo Nyankopɔn dɔ Israel, dɛ ɔdze hɔn betsim hɔ daa ntsi na ɔahyɛ wo hɔn do hen, dɛ ma pɛrpɛryɛ na tsenenee nyɛ edwuma.", ""
"2CH.9.9", "Na ɔmaa ɔhen no sika  talent   ɔha eduonu, na nduhuam piigyan, na abo a ɔsom bo: na eduhuam a ɔtse dɛm dɛ mbrɛ Seba ɔhembaa no dze maa ɔhen Solomon no bi ammba bio.", ""
"2CH.9.10", "Na Huram no nkowaa, na Solomon no nkowaa no a wɔdze sika fi Ofir bae no, wɔdze  algum   ndua na abo a ɔsom bo so bae.", ""
"2CH.9.11", "Na ɔhen no dze  algum   ndua no yɛɛ EWURADZE ne fi na ɔhen ne fi no ho edum, na nsankutsen na bɛnta asanku maa adwontofo no: na wonnhun bi dɛm pɛn wɔ Juda asaase do.", ""
"2CH.9.12", "Na ɔhen Solomon maa Seba ɔhembaa no n'apɛdze nyinara, biribiara a obisae nyina, ɔsor dza ɔdze brɛɛ ɔhen no. Nna odzii ndan, na osii mu kɔr nankasa n'asaase do, ɔno na no nkowaa.", ""
"2CH.9.13", "Afei sika a ɔbaa Solomon hɔ wɔ afe kor mu no ne nkerii yɛ sika  talent   ahaesia eduosia esia;", ""
"2CH.9.14", "na ɔsor dza konkosifo na eguadzifo dze bae no: na Arabia ahemfo nyinara na ɔman no mu ambradofo no so wɔdze sika na dwetɛ brɛɛ Solomon.", ""
"2CH.9.15", "Na ɔhen Solomon dze sika a wɔabor yɛɛ akyɛm akɛse ahaenu: sika a wɔabor dwetɛbona ahaesia na ɔdze duraa kyɛm kor ho.", ""
"2CH.9.16", "Na ɔdze sika a wɔabor yɛɛ akyɛm nkakraba ahaasa; sika dwetɛbona ahaasa na ɔdze duraa kyɛm kor ho: na ɔhen no dze koguu Lebanon kwaa dan no mu.", ""
"2CH.9.17", "Nkyii so ɔhen no yɛɛ asombɛn ahengua kɛsenara, na ɔdze sika mapa duraa ho.", ""
"2CH.9.18", "Na ahengua no ho wɔ ntwerba esia, nye sika ananadzegua a wɔabobɔ mu afam ahengua no ho, na nsa wowɔ afa na afa wɔ atsenaa no ho, na ngyata ebien gyinagyina nsa no ho.", ""
"2CH.9.19", "Na ngyata duebien gyinagyina ntwerba esia no do hɔ wɔ afa ha na ha: wɔnnyɛɛ dza ɔtse dɛm bi da wɔ ahenman biara mu.", ""
"2CH.9.20", "Na ɔhen Solomon no kɔɔpow a ɔnom mu nyinara sika dze a, na Lebanon kwaa dan no mu nkɔɔpow nyinara sika mapa a: dwetɛ dze wommbu no hwee wɔ Solomon ne nda no mu.", ""
"2CH.9.21", "Na ɔhen no wɔ ahɛn a wɔnye Huram no nkowaa no kɔ Tarsis: mfensa biara mu Tarsis ahɛn no ba prɛko, wɔdze sika kɔkɔɔ, na dwetɛ, asombɛn, na ndɔpe, na koohaa ba.", ""
"2CH.9.22", "Nna ɔhen Solomon boor asaase do ahemfo nyinara do wɔ ahonya na nyansa mu.", ""
"2CH.9.23", "Na asaase do ahemfo nyinara hwehwɛɛ Solomon n'enyim ehu, dɛ wobetsie ne nyansaa a Nyankopɔn dze ahyɛ n'akoma mu no.", ""
"2CH.9.24", "Na hɔn mu nyimpa biara dze n'ayɛyɛdze bae, dwetɛ ndzɛmba, na sika ndzɛmba, na ntar, akodze, na nduhuam, mpɔnkɔ, na nsoasopɔnkɔ, afrenhyiadze afrenhyia afrenhyia.", ""
"2CH.9.25", "Na Solomon nyaa mpɔnkɔ na ntseaseanam ho mpɔnkɔdan mpemanan, na mpɔnkɔdofo mpemduebien a ɔdze hɔn siesiee ntseaseanam nkurow no mu, na ɔhen no nkyɛn wɔ Jerusalɛm.", ""
"2CH.9.26", "Na ɔhwɛɛ ahemfo no nyinara do dze fi Esutsen no ho araa dze kodur Filistiafo asaase do, na Egypt ahe do.", ""
"2CH.9.27", "Na ɔhen no maa dwetɛ yɛɛ dɛ abo wɔ Jerusalɛm, na ɔmaa nkyindur so yɛɛ dɛ ankye ndua a ɔwowɔ abɔnmu nkurow mu, wɔ ɔdodow mu.", ""
"2CH.9.28", "Na wɔdze mpɔnkɔ fi Egypt, na asaase nyinara brɛɛ Solomon.", ""
"2CH.9.29", "Afei Solomon ho nsɛm nkaa no, kan dze na ekyir dze, ana wɔnnkyerɛɛw no wɔ nkɔnhyɛnyi Natan n'abakɔsɛm, na Silonnyi Ahija no nkɔnhyɛsɛm, na ɔdzehunyi Iddo n'enyido adzehusɛm a Nebat ne ba Jeroboam hunii no mu bi a?", ""
"2CH.9.30", "Na Solomon dzii Israel nyinara do hen wɔ Jerusalɛm mfe eduanan.", ""
"2CH.9.31", "Na Solomon kɔr ne nsamankyir, na wosiee no wɔ n'egya David kurow mu: na ne ba Rehoboam dzii hen wɔ n'ananmu.", ""
