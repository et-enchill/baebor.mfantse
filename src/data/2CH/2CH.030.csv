"2CH.30.1", "Na Hezekia somae ma wɔkɔr Israel na Juda nyinara do, na ɔkyerɛkyerɛɛw nwoma so kɛmaa Efraim na Manaasɛ, dɛ wɔmbra EWURADZE fie wɔ Jerusalɛm, mbedzi apaho no mma EWURADZE, Israel Nyankopɔn no.", ""
"2CH.30.2", "Na ɔhen no, na n’asafohemfo na mboanofo a wɔwɔ Jerusalɛm nyinara faa apam, dɛ wobedzi apaho no wɔ bosoom a otsia ebien no mu.", ""
"2CH.30.3", "Woenntum enndzi no ne ber no mu, osiandɛ nna asɔfo no nnyae nnyɛɛ hɔnho krɔnkrɔn ma wɔnndɔɔ so, nkyii so ɔman no nnhyiahyiaa hɔnho nnkehyiaa Jerusalɛm.", ""
"2CH.30.4", "Na asɛm no sɔɔ ɔhen no na mboanofo no nyinara enyi.", ""
"2CH.30.5", "Nna wɔhyɛɛ mbra pintsinn dɛ wɔmbɔ dawur wɔ Israel nyinara mu, mfi Beer-seba araa nkodu Dan, dɛ wɔmbra mbedzi apaho no mma EWURADZE, Israel Nyankopɔn no wɔ Jerusalɛm: osiandɛ nna wonndzii no nyimpa dodow kɛse dɛm yi dɛ mbrɛ wɔakyerɛw no.", ""
"2CH.30.6", "Nna ɔman nwoma asoafo no dze nwoma no a ofi ɔhen no na n’asafohemfo no hɔ no sii mu kɔree kekyiin Israel na Juda nyinara mu, na dɛ mbrɛ ɔhen no ne mbrasɛm no tse, dɛ, Hom Israelmba, hom nsan mbra EWURADZE, Abraham, Isaak, na Israel Nyankopɔn no, nkyɛn, ma ɔno so aasan aba nkaa a wofii nsa guanee wɔ hom mu no a wofii Asiria ahemfo nsamu firii no nkyɛn.", ""
"2CH.30.7", "Na mma hom nnyɛ dɛ hom egyanom, na hom nuanom a wɔfoom EWURADZE, hɔn egyanom Nyankopɔn, ma ogyaa hɔn mu maa ɔsɛɛ, dɛ mbrɛ hom hu yi.", ""
"2CH.30.8", "Afei mma hom nnyɛ asoɔdzenfo dɛ mbrɛ hom egyanom yɛe; mbom hom ngyaa homho mma EWURADZE, na hom nkɛhɛn no krɔnkrɔnbea a ɔayɛ no krɔnkrɔn daa no, na hom nsom EWURADZE hom Nyankopɔn, ma n’ebufuhyew no mfi hom do mfir.", ""
"2CH.30.9", "Na sɛ hom san ba EWURADZE nkyɛn a, hom nuanom na hom mba benya mbɔbɔrhu wɔ hɔn a wɔfaa hɔn ndɔmmum no enyim, na wɔasan aba asaase yi do bio: na EWURADZE hom Nyankopɔn yɛ ɔdomfo na mbɔbɔrhufo, na onnkeyi n’enyi efi hom do, sɛ hom san ba ne nkyɛn a.", ""
"2CH.30.10", "Nna ɔman nwoma asoafo no twaa mu fi kurow mu kɔr kurow mu dze faa Efraim na Manaasɛ man mu araa dze kodur Zebulun: na wɔseresereew hɔn, na wosii hɔn atwetwe.", ""
"2CH.30.11", "Naaso binom a wofi Aser na Manaasɛ na Zebulun mu brɛɛ hɔnho adze, na wɔbaa Jerusalɛm.", ""
"2CH.30.12", "Juda mu so Nyankopɔn ne nsa baa hɔ dɛ ɔrema hɔn akoma kor, dɛ wondzi ɔhen no na asafohemfo no mbrasɛm a wɔnam EWURADZE n’asɛm do hyɛe no do.", ""
"2CH.30.13", "Na nkorɔfo piinara behyiae wɔ Jerusalɛm dɛ wɔrebɛhyɛ epitsi fa no wɔ bosoom a otsia ebien no mu, dɔm kɛsenara.", ""
"2CH.30.14", "Na wɔsoɛree yiyii afɔrmbukyia a ɔwɔ Jerusalɛm no, na eduhuamhyew afɔrmbukyia no nyinara so woyiyii, na wɔkɔtowee guu ɔwora Kidron mu.", ""
"2CH.30.15", "Nna wokunkum apaho no wɔ bosoom a otsia ebien no ne da a otsia duanan no: na asɔfo no na Levifo no enyi toe, na wɔyɛɛ hɔnho krɔnkrɔn, na wɔdze ɔhyew afɔr baa EWURADZE ne fie.", ""
"2CH.30.16", "Na wokegyinagyinaa hɔn gyinabew wɔ hɔn kyenan do, dɛ mbrɛ Nyame nyimpa Moses mbra no tse: asɔfo no dze bɔgya no a wɔgyee no wɔ Levifo no nsamu no petsee.", ""
"2CH.30.17", "Osiandɛ dodowara wɔ bagua no mu a wɔnnyɛɛ hɔnho krɔnkrɔn: dɛm ntsi Levifo no na ɔdaa hɔn do dɛ wokuku apaho no dze ma obiara a no ho nntsew, ma wɔaayɛ hɔn krɔnkrɔn ama EWURADZE.", ""
"2CH.30.18", "Na ɔman no mu nyimpa dodow, mekyerɛ nyimpa pii, Efraim na Manaasɛ, Isakar na Zebulun mu ɔdodowara nntseew hɔnho, naaso wokwetsiir dza wɔakyerɛw no dzii apaho no. Na Hezekia bɔɔ mpaa maa hɔn see dɛ, EWURADZE pa no mfa nkyɛ obiara", ""
"2CH.30.19", "a oesiesie n’akoma dɛ ɔrohwehwɛ Nyankopɔn, EWURADZE no, n’egyanom Nyankopɔn no, kaansa wɔnntseew noho dɛ mbrɛ krɔnkrɔnbea ahoguar no tse mpo a.", ""
"2CH.30.20", "Na EWURADZE tsiee Hezekia, na ɔbɔɔ ɔman no esu.", ""
"2CH.30.21", "Na Israelmba a wohun hɔn wɔ Jerusalɛm no, dze enyigye kɛse hyɛɛ epitsi fa no nda esuon: na Levifo no na asɔfo dze asanku ndzɛmba dzendzen toow ndwom dze yii EWURADZE ayɛw daa daa.", ""
"2CH.30.22", "Na Hezekia kasaa akomatɔyamu mu kyerɛɛ Levifo no nyinara a wonyim EWURADZE no som ho nyansa yie. Nna wodzidzii wɔ afahyɛ no ase nda esuon no, wɔbobɔɔ asomdwee afɔr, na wɔkamfoo EWURADZE, hɔn egyanom Nyankopɔn no.", ""
"2CH.30.23", "Na bagua no nyina faa apam dɛ wobedzi nda esuon fofor so: na wɔdze enyigye dzii nda esuon so bio.", ""
"2CH.30.24", "Na Judahen Hezekia maa bagua no afɔrbɔdze anantwisaa apem na nguan mpemesuon; na asafohemfo no so maa bagua no anantwisaa apem na nguan mpemdu: na asɔfo dodowara yɛɛ hɔnho krɔnkrɔn.", ""
"2CH.30.25", "Na Juda bagua no nyinara, nye asɔfo na Levifo no, na dɔm no a wofi Israel bae no nyinara, na ahɔho a wofi Israel asaase do bae no, na hɔn a wɔtse Juda no, enyi gyee.", ""
"2CH.30.26", "Nna enyigye kɛse baa Jerusalɛm: osiandɛ ofi Israelhen David ne ba Solomon n’aber do no, ne saso mmbaa pɛn wɔ Jerusalɛm.", ""
"2CH.30.27", "Nna asɔfo na Levifo no soɛree na wohyiraa ɔman no: na wɔtsee hɔn ndze, na hɔn mpaabɔ dur ne tsenabea krɔnkrɔn, mekyerɛ ɔsor.", ""
