"2CH.27.1", "Aber a Jotam hyɛɛ ase dɛ oridzi hen no, nna oedzi mfe eduonu enum, na odzii hen mfe duesia wɔ Jerusalɛm: na ne na ne dzin dze Jerusa, Zadok ne babaa a.", ""
"2CH.27.2", "Na ɔyɛɛ dza ɔtsen wɔ EWURADZE enyiwa do, dɛ mbrɛ n’egya Uzia yɛe no nyinara tse: naaso ɔannkɛhɛn EWURADZE n’asɔrdan no mu. Na ɔman no kɔr do bɔɔ ɔbrafun.", ""
"2CH.27.3", "Ɔno na osii EWURADZE fi abotsen sor dze no, na Ofel fasu no do so osii pii.", ""
"2CH.27.4", "Nkyii so ɔkyekyeer nkurow wɔ Juda nkokodo nkurow mu, na ɔtotoow aban dzendzen na aban atsentsen wɔ kwaa mu.", ""
"2CH.27.5", "Ɔnoara na ɔnye Ammonmba hen no so koe, na odzii hɔn do nyim. Na afe no ara mu na Ammonmba no maa no dwetɛ  talent   ɔha, na ewifua esusudze mpemdu, na atoko so mpemdu. Dɛmara na Ammonmba no dze brɛɛ no wɔ afe a otsia ebien na ebiasa no mu so.", ""
"2CH.27.6", "Nna Jotam bɛyɛɛ ɔkatakyi, osiandɛ ɔhyehyɛɛ n’akwan wɔ EWURADZE ne Nyankopɔn enyim.", ""
"2CH.27.7", "Afei Jotam no ho asɛm nkaa no na n’akodzi nyinara, na n’akwan no, hwɛ, wɔakyerɛw no wɔ Israel na Juda ahemfo nwoma no mu.", ""
"2CH.27.8", "Aber a ɔhyɛɛ ase dɛ oridzi hen no nna oedzi mfe eduonu enum, na odzii hen mfe duesia wɔ Jerusalɛm.", ""
"2CH.27.9", "Na Jotam kɔr ne nsamankyir, na wosiee no wɔ David kurow mu: na ne babanyin Ahaz dzii hen wɔ n’ananmu.", ""
