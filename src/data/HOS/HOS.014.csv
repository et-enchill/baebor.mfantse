"HOS.14.1", "Ao Israel, san bra EWURADZE wo Nyankopɔn nkyɛn ae; na woara w’emumuyɛ dze wo ahwe ase.", ""
"HOS.14.2", "Hom mfa nsɛm nsan mbra EWURADZE hɔ: hom nse no dɛ, Yi emumuyɛ nyina kɔ, na gye dza oye: nna yɛdze hɛn anofamfa bɛyɛ anantwi abɔ wo afɔr.", ""
"HOS.14.3", "Assur renngye hɛn nkwa; yɛrenntsena mpɔnkɔ do nnantsew: eso yɛrennse hɛn nsaano edwuma bio dɛ, Hom nye hɛn abosom: na ɔwo wo mu na egyanka nya ehumbɔbɔr.", ""
"HOS.14.4", "Mebɛsa hɔn ekyirsan no yarba, mebɛpra me yamu adɔ hɔn: osiandɛ m’ebufuw adan efi hɔn do.", ""
"HOS.14.5", "Mebɛyɛ dɛ ɔbɔsu ama Israel; ɔbɔbɔ nhyiren dɛ esukookoo, na ɔatsentsen no ndwow dɛ Lebanon.", ""
"HOS.14.6", "N’abaw bɛtserɛw, na ne fɛw ayɛ dɛ ngodua, na oeyi huam dɛ Lebanon.", ""
"HOS.14.7", "Hɔn a wɔtse no nwin ase bɛsan aba; wobenya nkwa bio dɛ eburow, na wɔabɔ nhyiren dɛ wenyindua: ne nka bɛyɛ dɛ Lebanon nsa.", ""
"HOS.14.8", "Efraim bɛse dɛ, Ebɛnadze na menye abosom wɔ yɛ bio? Emi dze, magye do, na m’enyi bɛka no ho: metse dɛ kupresi dua frɔmfrɔm; emi mo do na wobohu wo nsowee.", ""
"HOS.14.9", "Woana nye onyansafo a ɔbɛtse ndzɛmba yinom ase? Ɔbadwembanyi a obohu? Na EWURADZE n’akwan tsen, na atseneneefo bɛnantsew do; na mbratofo dze, wɔbɔhwehwe ase wɔ do.", ""
