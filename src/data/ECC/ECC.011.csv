"ECC.11.1", "Totow w'edziban gugu nsu enyi: na daakye bi wo nsa bɛka.", ""
"ECC.11.2", "Fa bi ma beesuon, nyew, fa ma baawɔtwe mpo; na innyim mbusu kor a ɔbɛba asaase do.", ""
"ECC.11.3", "Sɛ nsu hyɛ nsuwusiw ma a, otue gu asaase do; na sɛ dua kɔhwe pomu afamu anaa kwaamu afamu a, beebi a dua no ahwe no, mbrɛ ɔbɛda ara nye no.", ""
"ECC.11.4", "Nyia ɔhwɛ mframa enyim no, onnkodua; na nyia ɔhwɛ nsuwusiw no, onnkobu da.", ""
"ECC.11.5", "Dɛ mbrɛ ɔwo innyim mbrɛ mframa no kwan da, anaaso innyim mbrɛ mbiew si nyin wɔ onyinsemfo ne yamu no; dɛmara so mpo na ɔwo innyim Nyankopɔn a ɔyɛ adze nyina no n'edwuma.", ""
"ECC.11.6", "Dua w'aba anapa, na ewimbir so mma nnyi wo nsa mmfi ho: na ɔwo innyim no mu dza ɔbɛyɛ prɔmprɔm, sɛ iyi o, ɔno o, anaa beenu nyina na wɔbɔbɔ mu ayɛ yie o.", ""
"ECC.11.7", "Ampaara dɛ kan yɛ dɛw, na ɔyɛ enyiwa fɛw dɛ obohu ewia.", ""
"ECC.11.8", "Nyew, sɛ nyimpa dzi mfe pii a, wɔmma n'enyi ngye ne nyinara mu; naaso wɔmma ɔnkaa sum nda no, na wɔbɔdɔɔ so. Dza ɔbɛba nyinara egyangyandze a.", ""
"ECC.11.9", "Aberantsɛ e, ma w'enyi ngye wo mberantsɛber mu oo; na ma w'akoma ntɔ mu wɔ wo mberantsɛber mu, na fa wankasa w'akoma n'akwan do, na dza woara w'enyiwa tua mu: naaso hu dɛ iyi nyinara ntsi Nyankopɔn dze wo bɔkɔ atsɛmbu mu.", ""
"ECC.11.10", "Dɛm ntsi yi adwendwen fi w'akoma mu, na ma emumuyɛ mpar wo honam: na mbofraber na mberantsɛber yɛ egyangyandze.", ""
