"EZK.32.1", "Na afe a otsia duebien no mu, bosoom a otsia duebien no ne da a odzi kan no mu no, na EWURADZE n’asɛm baa mo hɔ, dɛ,", ""
"EZK.32.2", "Onyimpa ba, ma sukwadwom do wɔ Egypthen Farao ho, na se no dɛ, Wɔdze wo too amanaman gyatafɔr ho: naaso etse dɛ abowa kɛse a ɔwɔ pomu; na edze w’esutsen no paapaa mu, na edze w’anan fontaan esu no, na emaa hɔn esutsen no fonee.", ""
"EZK.32.3", "Mbrɛ EWURADZE Nyankopɔn se nye iyi: Mebɛtserɛw mo boa mu akata ɔwo na aman pii asafo no do; na wɔbɔtwetwe wo aba sor wɔ mo boa mu.", ""
"EZK.32.4", "Na mobɔtow wo akyen famu, na matow wo akyen sar do, na mama sor nnoma nyina abɛgyegye wo do, na mama asaase nyina do mbowa edzi wo nam amee.", ""
"EZK.32.5", "Na medze wo nam mobɔto mbepɔw do, na medze wo fun ahyɛ mbɔnsa ma.", ""
"EZK.32.6", "Medze wo bɔgyaa so bogugu asaase do ekodu mbepɔw no ho; na ebɛhyɛ esuka no amaama.", ""
"EZK.32.7", "Na sɛ mubodum wo a, mebɛkata sor enyi, na mama no nworaba ayɛ sum; medze nsuwusiw mebɛkata ewia do, na bosoom so nnkɛma ne kan.", "#Isa 13.10; Mat 24.29; Mar 13.24, 25; Luk 21.25; Nyi 6.12, 13; 8.12"
"EZK.32.8", "Mebɛma sor nkandzea a ɔhyerɛn nyina ebir wɔ wo do, na mama sum ahyɛ w’asaase do, EWURADZE Nyankopɔn na ɔse.", ""
"EZK.32.9", "Mubohur aman pii hɔn bo so, ber a mebɛfa wo ndɔmmum akɔ aman a innyim do no mu.", ""
"EZK.32.10", "Nyew, mebɛma wo ho ayɛ aman pii hu, na hɔn ahemfo hɔn bo botutu kɛsenara wɔ wo ho, ber a mibenyinam m’afona wɔ hɔn enyim no; na hɔn ho bɔpopo mbertsia biara mu, nyimpa biara wɔ nankasa no nkwa ho, wɔ w’asehwe da no mu.", ""
"EZK.32.11", "Na mbrɛ EWURADZE Nyankopɔn se nye iyi: Babilɔnhen n’afona bɛba wo do.", ""
"EZK.32.12", "Medze akatakyi hɔn mfona no mebɛma wo nyimpadodow no atotɔ; amanaman mu hɔn a womuo papaapa nyina: na wɔbɛsɛɛ Egypt ne ntsɛn, na woedwuruw ne nyimpadodow no nyina.", ""
"EZK.32.13", "Mebɛsɛɛ no mbowa nyina so mefi esu pii ho; eso nyimpa anamɔn rommfontan hɔn bio, anaaso mbowa ntɔtse rommfontan hɔn.", ""
"EZK.32.14", "Nna mebɛma hɔn nsu enyi agyen, na mama hɔn esutsen apem dɛ ngo, EWURADZE Nyankopɔn na ɔse.", ""
"EZK.32.15", "Ber a mebɛma Egypt asaase ayɛ amamfo na ɔabɔ no, asaase a n’amayɛ nyina abɔ no no, ber a mubokuku hɔn a wɔtse do nyina no, nna wobohu dɛ emi nye EWURADZE.", ""
"EZK.32.16", "Sukwadwom a wɔdze botwa ewuo nye yi; amanaman mbabaa no wɔdze botwa sukwadwom: wɔdze botwa Egypt na ne nyimpadodow no nyina ho sukwadwom, EWURADZE Nyankopɔn na ɔse.", ""
"EZK.32.17", "Ɔbaa dɛ afe a otsia duebien no, bosoom no mu da a otsia duenum no so, EWURADZE n’asɛm baa mo hɔ, dɛ,", ""
"EZK.32.18", "Onyimpa ba, twa ewuo wɔ Egypt nyimpadodow no ntsi, na tow ɔno na amanaman atsenkafo hɔn mbabaa no kɛhyɛ daadzetsirmu no ho, nkɛka hɔn a wosian kɔ mona mu no ho.", ""
"EZK.32.19", "Woana na esen no ahoɔfɛw? Sian, na kɛda monomonomfo no nkyɛn.", ""
"EZK.32.20", "Hɔn a wɔtotɔ afona ano no mu, na wɔbɔtotɔ: woeyi no ama afona: wɔntwe ɔno na ne nyimpadodow nyina nkɔ.", ""
"EZK.32.21", "Akatakyi mu ahoɔdzenfo no fi samanadze bɛkasa akyerɛ ɔno na hɔn a wɔboa no no: woesian deda hɔ komm, monomonomfo a afona kunkum hɔn no a.", ""
"EZK.32.22", "Asiria wɔ hɔ ɔnye n’asafo nyinara; ne ndakamona etwa no ho ehyia: hɔn nyinara atɔfo a afona kunkum hɔn a:", ""
"EZK.32.23", "ɔno a wɔabɔ ne nda wɔ mona mu noho noho, na n’asafo etwa n’adakamona ho ehyia: hɔn nyinara atɔfo a afona kunkum hɔn a woyii hu wɔ atseasefo asaase do no a.", ""
"EZK.32.24", "Hɔ na Elam na ne nyimpadodow etwa n’adakamona ho ehyia nyina wɔ: hɔn nyinara atɔfo a afona kunkum hɔn a wɔdze monomonomyɛ esian kɔ asaasetsirmu no ho a woyii hu wɔ atseasefo asaase do, na wɔnye hɔn a wosian kɔ mona mu no asoa hɔn enyito.", ""
"EZK.32.25", "Wɔatow no mpa wɔ atɔfo no mu aka ne nyimpadodow nyina ho; ne ndakamona etwa no ho ehyia: hɔn nyinara monomonomfo a afona kunkum hɔn a; osiandɛ hɔn ho hu ka atseasefo asaase no, na wɔnye hɔn a wosian kɔ mona mu no asoa hɔn enyito: wɔdze no ato atɔfo finimfin.", ""
"EZK.32.26", "Hɔ na Mesek, Tubal, na ne nyimpadodow no nyina wɔ; ne ndakamona etwa no ho ehyia: hɔn nyinara monomonomfo a afona kunkum hɔn a; osiandɛ woyii hu wɔ atseasefo asaase do.", ""
"EZK.32.27", "Na wɔrennye akatakyi a wɔatotɔ monomonomfo mu no a wɔdze hɔn akondadze esian kɔ samanadze no, na wɔdze hɔn mfona atoto hɔn tsir adze, na hɔn emumuyɛ wɔ hɔn mbiew do no, adeda; osiandɛ hɔn ho hu kitsaa akatakyi wɔ atseasefo asaase no do.", ""
"EZK.32.28", "Na ɔwo so wobobubu wo wɔ monomonomfo no mu, na enye hɔn a wɔatotɔ afona ano no akɛda.", ""
"EZK.32.29", "Hɔ na Edom wɔ, n’ahemfo na ne mbapɔmba nyina a hɔn ahoɔdzen no mu ara wɔdze hɔn atoto hɔn a wɔatotɔ afona ano no nkyɛn: wɔnye monomonomfo na hɔn a wosian kɔ mona mu no bɛdeda.", ""
"EZK.32.30", "Hɔ na kwaamu afamu mbapɔmba no wɔ, hɔn nyinara, na Zidonfo nyinara a wɔnye atɔfo esian kɔ no; hɔn ho hu a wɔdze hɔn akatakyisɛm yii no mu na hɔn enyi atoto; na wɔnye hɔn a wɔatotɔ afona ano no deda hɔ dɛ monomonomfo, na wɔnye hɔn a wosian kɔ mona mu no soa hɔn enyito.", ""
"EZK.32.31", "Farao bohu hɔn, na no werɛ akyekye wɔ ne nyimpadodow no nyinara ho: mekyerɛ Farao na no dɔm nyina a wɔatotɔ afona ano no, EWURADZE Nyankopɔn na ɔse.", ""
"EZK.32.32", "Na mama no ho hu ada atseasefo asaase no do: na wɔdze no bɔto monomonomfo no finimfin, wɔ hɔn a wɔtotɔ afona ano no nkyɛn, mekyerɛ Farao na ne nyimpadodow no nyina, EWURADZE Nyankopɔn na ɔse.", ""
