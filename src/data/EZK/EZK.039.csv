"EZK.39.1", "Na ɔwo, onyimpa ba, hyɛ Gog do nkɔm, na se dɛ, Mbrɛ EWURADZE Nyankopɔn se nye iyi: Hwɛ, Gog! Mesek, na Tubal safohen, menye wo enya:", ""
"EZK.39.2", "na mebɛdandan wo, na megya wo akɔ, na mama etu efi kwaamu afamu etsiwatsiwa mu aba; na medze wo maba Israel mbepɔw do.", ""
"EZK.39.3", "na mobɔbɔ w’egyen mefi wo nsa bankum mu, na mama w’egyen menaba efi wo nsa nyimfa mu atotɔ.", ""
"EZK.39.4", "Ɔwoara ebɔtɔ wɔ Israel mbepɔw do, ɔwo, na wo dɔmtutuw nyinara, na aman a wɔka wo ho no: medze wo mebɛma nnoma edzinam ahorow nyina, na hambowa ma woedzi.", ""
"EZK.39.5", "Tɛtɛr mu na ebɔtɔ: na emi na maka, EWURADZE Nyankopɔn na ɔse.", ""
"EZK.39.6", "Na mobɔsoma gya makɔ Magog, na hɔn a wɔtsetse esupruw mu dwudwoodwo no mu: na wobohu dɛ emi nye EWURADZE.", ""
"EZK.39.7", "Na mebɛma woehu me dzin krɔnkrɔn no wɔ me man Israel mu; eso meremma kwan ma woehura me dzin krɔnkrɔn no ho ara bio: na amanaman bohu dɛ emi nye EWURADZE, Israel mu Krɔnkrɔnnyi no.", ""
"EZK.39.8", "Hwɛ, ɔreba, na wɔbɛyɛ, EWURADZE Nyankopɔn na ɔse; iyi nye da a maka ho asɛm no.", ""
"EZK.39.9", "Na hɔn a wɔtsetse Israel nkurow mu no befir edzi, na wɔakɔtoto akodze no mu gya wɔahyew no, akyɛm na nkataenyim nyina, ngyen na ngyen menaba, na apɔtsibaa, na mpeaa, na wobokua no mfe esuon:", ""
"EZK.39.10", "dɛm ntsi wɔnnkɛpɛ hamu nyena, eso wonnkotwa bi wɔ kwaa mu; na wobokua akodze no: na wɔbɛfa hɔn a wɔfaa hɔn afo no afo, na wɔafom hɔn a wɔfoom hɔn no EWURADZE Nyankopɔn na ɔse.", ""
"EZK.39.11", "Na da no, ɔbɛba dɛ mebɛma Gog funsie bea wɔ Israel, wɔ akwantsemfo bɔnsa no po boka afamu: na obesiw akwantsemfo no kwan: na hɔ na wobesie Gog na ne nyimpadodow no nyinara: na wɔbɛfrɛ no Hamon gog bɔnsa.", ""
"EZK.39.12", "Na abosoom esuon na Israel fifo dze besie hɔn, ama wɔaatsew asaase no ho.", ""
"EZK.39.13", "Nyew, asaase no do nkorɔfo no nyinara besie hɔn; na da a wɔbɛhyɛ me enyimnyam no, ɔbɛyɛ atsenka ama hɔn, EWURADZE Nyankopɔn na ɔse.", ""
"EZK.39.14", "Na wobeyiyi mbarimba a wɔbɛda ho ayɛ edwuma no esi nkyɛn a wobekyinkyin asaase no do woesie akwantsemfo a wɔaka wɔ asaase no enyi wɔdze atsew ho: abosoom esuon ekyir no, wɔbɔtwee ahwehwɛ.", ""
"EZK.39.15", "Na akwantsemfo no botwa mu wɔ asaase no do; na sɛ biara hu nyimpa ne biew a, nna ɔahyɛ no egyina, ekodu dɛ esiefo no bɛba ebesie no Hamon-gog bɔnsa no mu.", ""
"EZK.39.16", "Na Hamona so bɛyɛ kurow bi ne dzin. Dɛm na wobesi atsew asaase no ho.", ""
"EZK.39.17", "Na ɔwo, onyimpa ba, mbrɛ EWURADZE Nyankopɔn se nye iyi: Kasa kyerɛ nnoma horow nyina, na hambowa biara, dɛ, Hom mpon hom ho nhyia mbra; hom mboa hom ho ano mfi nkyɛnkyɛn nyina mbra mo kum afɔr a muruku mama hom no ho, mekyerɛ okum afɔr kɛse wɔ Israel mbepɔw do, ma hom edzi nam na wɔanom bɔgya.", "#Nyi 19.17, 18"
"EZK.39.18", "Hom bedzi akatakyi nam, na wɔanom asaase do mbapɔmba bɔgyaa, nguannyin, nguambaa, na mpɔnkye, anantwinyin, hɔn nyinara Basan anyɛmbowa a.", ""
"EZK.39.19", "Na hom bedzi angoa amee, na wɔanom bɔgya abow, wɔ mo kum afɔr a mekum mama hom no mu.", ""
"EZK.39.20", "Na mpɔnkɔ na ntseaseanam, ɔnye mbarimba akatakyi, na asambarimba nyinara bɛmee hom wɔ mo pon do, EWURADZE Nyankopɔn na ɔse.", ""
"EZK.39.21", "Na medze m’enyimnyam mibesi amanaman mu, na amanaman nyinara bohu m’atsɛmbudze a mayɛ, na me nsa a medze mato hɔn do no.", ""
"EZK.39.22", "Na ofitsi da no dze kɔ no Israel fifo bohu dɛ emi nye EWURADZE hɔn Nyankopɔn.", ""
"EZK.39.23", "Na amanaman bohu dɛ Israel fifo kɔr ndɔmmum wɔ hɔn emumuyɛ ntsi; osiandɛ wɔfomee tsiaa me, na medze m’enyim huntsaa hɔn: nna medze hɔn mehyɛɛ hɔn ahohiahiafo nsa, na hɔn nyinara wɔtotɔr afona ano.", ""
"EZK.39.24", "Mbrɛ hɔn ahoɔfi na mbrɛ hɔn mbrato tse no ara na medze meyɛɛ hɔn; na medze m’enyim huntsaa hɔn.", ""
"EZK.39.25", "Dɛm ntsi mbrɛ EWURADZE Nyankopɔn se nye iyi: Afei na medze Jakob befi ndɔmmumkɔ mu asan aba, na mehu Israel fifo nyina mbɔbɔr; na matwe me dzin krɔnkrɔn no ho nyinkun.", ""
"EZK.39.26", "Na wɔbɔsoa hɔn enyimguase, na hɔn mfom a wɔdze afom me no nyinara, ber a wɔbɛtsena hɔn asaase no do dwudwoodwo na obiara nnkeyi hɔn hu no;", ""
"EZK.39.27", "ber a medze hɔn fi aman mu asan aba, na maboa hɔn ano efi hɔn atamfo nsaase do, na mo krɔnkrɔnyɛ ada edzi wɔ hɔn mu wɔ amanaman pii enyim no.", ""
"EZK.39.28", "Na wobohu dɛ emi nye EWURADZE hɔn Nyankopɔn, wɔ dɛ memaa wɔkɔr ndɔmmum wɔ amanaman mu, na maboaboa hɔn ano akɔ hɔnankasa hɔn asaase do; na mirinngyaa hɔn mu biara bio wɔ hɔ ntsi;", ""
"EZK.39.29", "eso meremmfa m’enyim nnhuntsa hɔn bio: osiandɛ mehue mo sunsum egu Israel fifo do, EWURADZE Nyankopɔn na ɔse.", ""
