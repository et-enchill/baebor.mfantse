"EZK.43.1", "N’ekyir no ɔdze me baa abobokɛse no ano, abobokɛse no a ɔhwɛ boka afamu no a:", ""
"EZK.43.2", "na hwɛ, Israel Nyankopɔn n’enyimnyam fi boka afamu bae: na ne ndze tse dɛ esu pii ne ndze: na n’enyimnyam maa asaase hyerɛnee.", "#Eze 10.3, 4, 18, 19; 11.22, 23; Nyi 1.15"
"EZK.43.3", "Na ɔtse dɛ enyido adzehu a muhunii no no hwɛbea, mekyerɛ enyido adzehu a muhunii wɔ ber a mebaa dɛ merebɛsɛɛ kurow no; na enyido adzehu no tse dɛ enyido adzehu a muhun no Kebar esutsen no ho no: na medze m’enyim butuuw famu.", ""
"EZK.43.4", "Na EWURADZE n’enyimnyam nam abobokɛse a n’enyi hwɛ boka kwan do no baa fi no mu.", ""
"EZK.43.5", "Na sunsum no maa me do, na ɔdze me baa fie afamu abangua no do; na hwɛ, EWURADZE n’enyimnyam hyɛɛ fi no ma.", ""
"EZK.43.6", "Na metsee dɛ obi fi ofi no mu rekasa kyerɛ me; na barimba bi gyina me nkyɛn.", ""
"EZK.43.7", "Na ɔsee me dɛ, Onyimpa ba, m’ahengua sibea, na m’ananadze gyinabea a mebɛtsena hɔ wɔ Israelmba mu afebɔɔ no nye yi: na Israel fifo nnkogu me dzin krɔnkrɔn no ho fi ara bio, hɔn o, hɔn ahemfo o, dɛ wɔdze hɔn ndwamanyɛ, na hɔn ahemfo efun wɔ hɔn sorɔnsorɔmbea no do;", ""
"EZK.43.8", "dɛ wɔdze hɔn abowano bɛfam m’abowano, na wɔdze hɔn pondua besi mo pondua ho, na fasu ara na otwa menye hɔn ntamu; na wɔdze hɔn atantandze a wɔayeyɛ no egu me dzin krɔnkrɔn no ho fi: dɛm ntsi mahyew hɔn wɔ m’ebufuw mu.", ""
"EZK.43.9", "Afei dze ma wonyi hɔn ndwamanyɛ, na hɔn ahemfo efun, mfi me nkyɛn nkɔ ekyir, na mebɛtsena hɔn mu afebɔɔ.", ""
"EZK.43.10", "Ɔwo, onyimpa ba, fa fi no kyerɛ Israelfo no, na hɔn enyi nto wɔ hɔn emumuyɛ ho: na ma wonsusu esusudo no.", ""
"EZK.43.11", "Na sɛ hɔn enyi to dza wɔayɛ nyina ho a, ma wonhu fi no no subea, na ne nhyehyɛɛ, na n’edzifir, na ne mbamu, na no subea nyinara, na n’ahyɛdze nyinara, na no subea nyinara, na no ho mbra nyinara, na kyerɛw no wɔ hɔn enyim: ama woeesie no subea nyinara na n’ahyɛdze nyinara, na wɔaayɛ.", ""
"EZK.43.12", "Ofi no ho mbra no nye yi: bepɔw no n’etsifi ne he a ɔbɔ ho aprɔw nyina ɔnyɛ akrɔnkrɔndze mu krɔnkrɔndze. Hwɛ, ofi no ho mbra no nye yi.", ""
"EZK.43.13", "Na afɔrmbukyia no no nsusui wɔ basafa mu nye yinom; (basafa kor yɛ basafa na nsatseama:) n’ase nyɛ bɛyɛ anamɔn kor na fa, na ne tɛtɛr anamɔn kor na fa, na n’anoano a ɔbɔ ho aprɔw hyia no nyɛ nsatseama kor: na iyi nyɛ afɔrmbukyia no n’ase.", "#Eks 27.1, 2; 2 Mbe 4.1"
"EZK.43.14", "Na ofi ngyinado no do dze kesi bamba kakraba no do ɔnyɛ basafa kor, na ne tɛtɛr bɛyɛ anamɔn kor na fa; na ofi bamba kakraba no do dze kesi bamba kɛse no do ɔnyɛ basafa ebien, na ne tɛtɛr bɛyɛ anamɔn kor na fa.", ""
"EZK.43.15", "Na afɔrmbukyia sor dze no nyɛ basafa ebien; na ofi afɔrmbukyia gyakuabea dze kɔ sor no ɔnyɛ mmbɛn anan.", ""
"EZK.43.16", "Na afɔrmbukyia gyakuabea no ne tsentsen nyɛ basafa esia na ne tɛtɛr esia, n’eduodoo anan no nyɛ etwaanan.", ""
"EZK.43.17", "Na bamba no ne tsentsen nyɛ basafa esuon na ne tɛtɛr esuon wɔ n’eduodoo anan no do; na n’ano a otwa ho hyia no nyɛ bɛyɛ anamɔn kor; na n’ase no nyɛ anamɔn kor na fa ntwa ho nhyia; na n’atwer no nhwɛ boka afamu.", ""
"EZK.43.18", "Na ɔsee me dɛ, Onyimpa ba, mbrɛ EWURADZE Nyankopɔn se nye iyi: Yinom nye afɔrmbukyia no ho ahyehyɛdze wɔ da a wɔbɛyɛ no, dɛ wɔbɔbɔ hyew afɔr wɔ do, na wɔapetse bɔgya wɔ do.", "#Eks 29.35-37"
"EZK.43.19", "Asɔfo Levifo a wofi Zadok asefo mu a wɔbɛn me dɛ wɔsom no mu, EWURADZE Nyankopɔn na ɔse, fa nantwifɔr kor ma hɔn ma wɔmfa mbɔ bɔn ho afɔr.", ""
"EZK.43.20", "Na fa no bɔgyaa no bi, na fa keka ne mmbɛn anan no, na ne bamba no n’aduodoo anan no, na n’anoano a ɔbɔ ho aprɔw no ho: dɛm na fa tsew ho na pata ma no.", ""
"EZK.43.21", "Na fa bɔn ho afɔr nantwi no so na ɔnhyew no wɔ fi no beebi a wɔahyɛ ato hɔ wɔ krɔnkrɔnbea no ekyir.", ""
"EZK.43.22", "Na da a otsia ebien no, fa apɔnkyenyin a onndzi dzɛm bra bɔbɔ bɔn ho afɔr; na wɔmfa ntsew afɔrmbukyia no ho, dɛ mbrɛ wɔdze nantwisaa no tseew ho no.", ""
"EZK.43.23", "Sɛ iwie ho tsew a, fa nantwifɔr a onndzi dzɛm, na nguankuw no mu dwanyin a onndzi dzɛm bɔbɔ afɔr.", ""
"EZK.43.24", "Na fa hɔn bra EWURADZE enyim, na asɔfo no mfa nkyen ngugu hɔn do, na wɔmfa mbɔ hyew afɔr mma EWURADZE.", ""
"EZK.43.25", "Da biara siesie apɔnkye bɔ bɔn ho afɔr araa nda esuon: wonsiesie nantwifɔr so, na nguankuw mu dwanyin a onndzii dzɛm.", ""
"EZK.43.26", "Nda esuon na wɔmpata mma afɔrmbukyia no na wɔntsew ho; wɔmfa no dɛm ntu nhyɛ nsa.", ""
"EZK.43.27", "Na sɛ wowie nda no dzi a, ɔmbra dɛ ne da a otsia awɔtwe no, na ɔdze kɔ no, asɔfo no mbɔ hom hyew afɔr na hom asomdwee afɔr no wɔ afɔrmbukyia no do; na m’enyi bɔsɔ hom, EWURADZE Nyankopɔn na ɔse.", ""
