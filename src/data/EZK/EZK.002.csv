"EZK.2.1", "Na ɔsee me dɛ, Onyimpa ba, gyina wo nan do, ma menye wo nkasa.", ""
"EZK.2.2", "Na ɔkasaa kyerɛɛ me no, sunsum no bɛhɛɛn mo mu, na ɔmaa migyinaa me nan do; na metsee nyia ɔrekasa kyerɛ me no.", ""
"EZK.2.3", "Na ɔsee me dɛ, Onyimpa ba, Morosoma wo Israelmba nkyɛn, amanaman etuatsewfo a wɔatsew mo do etua no nkyɛn: hɔn na hɔn egyanom afom me, dze ebodu ndɛ da yi ara mpo.", ""
"EZK.2.4", "Na mba no yɛ enyiammbɔho na akomadzen; morosoma wo hɔn nkyɛn: na akɛse hɔn dɛ, Mbrɛ EWURADZE Nyankopɔn se nye yi.", ""
"EZK.2.5", "Na hɔn dze, sɛ wotsie o, sɛ woenntsie o, (osiandɛ wɔyɛ etuatsew fi,) wobohu ara dɛ saa nkɔnhyɛnyi bi aba hɔn mu.", ""
"EZK.2.6", "Na ɔwo, onyimpa ba dze, mma nnsuro hɔn, eso mma nnsuro hɔn nsɛm, kaansa nkɔkrɔw na nsoɛ wɔ wo nkyɛn, na etse nyankomaketsembowa mu ara mpo a: mma nnsuro hɔn nsɛm, eso mma wo bo nntu wɔ hɔn enyim, kaansa wɔyɛ etuatsew fi mpo a.", ""
"EZK.2.7", "Na kɛka me nsɛm kyerɛ hɔn, sɛ wotsie o, sɛ woenntsie o: na wɔyɛ etuatsewfo dodow.", ""
"EZK.2.8", "Na ɔwo, onyimpa ba dze, tsie dza meka kyerɛ wo yi; mma nnyɛ etuatsewnyi dɛ etuatsew fie no: bue w'anomu, na dzi dza medze rema wo yi.", ""
"EZK.2.9", "Na mohwɛe no, nna hwɛ, wɔatsen nsa bi wɔ mo do; na, hwɛ, nwoma mbobɔwee bi wɔ mu;", "#Nyi 5.1"
"EZK.2.10", "na ɔtserɛɛw mu wɔ m'enyim; na wɔakyerɛw no mu na n'ekyir: na wɔakyerɛw sukwadwom, na apensi, na mbusu wɔ mu.", ""
