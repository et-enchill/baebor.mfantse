"EZK.22.1", "EWURADZE n'asɛm baa mo hɔ bio dɛ,", ""
"EZK.22.2", "Na ɔwo, onyimpa ba, aso ibobu atsɛn, aso ibobu bɔgyakafo kurow no atsɛn? Nna ma onhu n'ekyiwadze no nyinara.", ""
"EZK.22.3", "Na se dɛ, Mbrɛ EWURADZE Nyankopɔn se nye iyi: Kurow a ɔka bɔgya gu wɔ ne finimfin ama ne ber edu, na ɔyɛ abosom tsia noho dze gu noho fi!", ""
"EZK.22.4", "Wo bɔgyaa a aka egu no mu na idzi fɔ, na w'abosom a ayɛ no mu na edze egu woho fi; na ama wo nda no abɛn, na edu wo mfe no mpo ho: dɛm ntsi na mayɛ wo enyimguasedze ama amanaman, na atwetwesidze ama nkurow nkurow nyina.", ""
"EZK.22.5", "Hɔn a wɔbɛn na hɔn a wɔnye wo ntamu twe besi wo atwetwe, ɔwo a wo dzin asɛɛ na weɔɔweɔɔyɛ ahyɛ wo ma.", ""
"EZK.22.6", "Hwɛ, Israel mbapɔmba no, obiara dɛ mbrɛ no tum tse, abɛka bɔgya egu wɔ hom mu.", ""
"EZK.22.7", "Wo mu na wɔayeyaw egya na na; wo mu na woedzi ɔhɔho emim: wo mu na wɔafom egyankaba na okunafo.", "#Eks 20.12; Deut 5.16; Eks 22.21, 22; Deut 24.17"
"EZK.22.8", "Ɔwo ebu m'akrɔnkrɔndze enyimtsia, na egu m'ahomgyenda ho fi.", "#Lev 19.30; 26.2"
"EZK.22.9", "Nkorɔfo a wɔkasa sɛɛ obi dzin no aba hom mu abɛka bɔgya egu: na wo mu na woedzidzi mbepɔw do: wo finimfin na wɔayɛ ndwamandze.", ""
"EZK.22.10", "Wo mu na wɔapanta hɔn egyanom adagyaw do: wo mu na wɔabrɛ nyia no ho ekum wɔ n'asabu mu no adze.", "#Lev 18.7-20"
"EZK.22.11", "Na obi nye ne nyɛnko ne yer ayɛ atantandze; na obi so dze ndwamandze egu n'asew ho fi; na obi so abrɛ n'akyerɛbaa, n'egya ne babaa adze wɔ wo mu.", ""
"EZK.22.12", "Wo mu na woedzidzi mboaba dɛ wɔbɛka bɔgya egu; ɔwo esi akaperɛ na agye nsiho, na edze nhyɛdo enya w'amanyimfo ho mfaso edzifodze mu, na wo werɛ efir emi, EWURADZE Nyankopɔn na ɔse.", "#Eks 23.8; Deut 16.19; Eks 22.25; Lev 25.36, 37; Deut 23.19"
"EZK.22.13", "Dɛm ntsi, hwɛ, maprapra me nsamu wɔ w'enyiber mfaso a edzi no ho, na wo bɔgyaa a aba mu no ho.", ""
"EZK.22.14", "Aso w'akoma botum sɔw, anaadɛ aso wo nsamu bɛyɛ dzen, wɔ da a menye wo bedzi no? Emi EWURADZE na maka, na mebɛyɛ.", ""
"EZK.22.15", "Na mobɔbɔ wo ahotse amanaman mu, na mabɔ wo apetse wɔ nkurow nkurow do; na mebɛhyew wo ho fi mefi wo ho.", ""
"EZK.22.16", "Na wo ho bogu fi wɔ amanaman enyim; na ibohu dɛ emi nye EWURADZE.", ""
"EZK.22.17", "Na EWURADZE n'asɛm baa mo hɔ, dɛ,", ""
"EZK.22.18", "Onyimpa ba, Israel fi ayɛ dɛ dutu ama me: hɔn nyinara ayɛ boran na kyɛnse na dadze na sumbui, wɔ fononoo mu; wɔyɛ dwetɛfi.", ""
"EZK.22.19", "Dɛm ntsi mbrɛ EWURADZE Nyankopɔn se nye iyi: Osiandɛ hom nyinara adan dutu ntsi no, dɛm ntsi, hwɛ, mobɔboa hom ano ehyia Jerusalɛm finimfin.", ""
"EZK.22.20", "Dɛ mbrɛ wɔboaboa dwetɛ na boran na dadze na sumbui na kyɛnse ano kogu fononoo mu, dɛ wohutsa ho gya mu ma ɔnnan no; dɛmara so na mobɔboa hom ano wɔ m'ebufuw na m'ebufuhyew mu, na medze hom egugu hɔ, na manan hom.", ""
"EZK.22.21", "Ampaara, mobɔboa hom ano, na mehutsa hom ho wɔ m'ebufuw gya mu, na hom anan wɔ ne finimfin.", ""
"EZK.22.22", "Dɛ mbrɛ wɔnan dwetɛ wɔ fononoo mu no, dɛmara na wɔbɛnan hom wɔ mu; na hom bohu dɛ emi EWURADZE na mehue m'ebufuhyew megu hom do.", ""
"EZK.22.23", "Na EWURADZE n'asɛm baa mo hɔ, dɛ,", ""
"EZK.22.24", "Onyimpa ba, se no dɛ, Eyɛ asaase a wɔnntseew ho, eso nsu nntɔree nnguu do wɔ ebufuhyew da no mu.", ""
"EZK.22.25", "No nkɔnhyɛfo tsirdo apam bi wɔ ne finimfin, dɛ gyata a ɔropɔw tsetsew n'afonam mu: wɔamemen akra; wɔfa egyapadze na ndzɛmba a wɔsom bo; wɔama n'ekunafo adɔɔ so wɔ no mu.", ""
"EZK.22.26", "N'asɔfoe ayɛ me mbra yerɛyerɛw, na woegu m'akrɔnkrɔndze ho fi: wɔamma sorbi annda dza ɔyɛ krɔnkrɔn na dza ɔnnyɛ krɔnkrɔn ntamu, eso wɔamma adasa ennhu he a ɔda dza no ho tsew na dza no ho nntsew ntamu, na wɔdze hɔn enyiwa esuma efi m'ahomgyenda ho, na woegu mo ho fi wɔ hɔn mu.", "#Lev 10.10"
"EZK.22.27", "Hɔn mu mbapɔmba wɔtse dɛ mpataku a wɔropɔw afonam; dɛ wɔbɛka bɔgya egu, na wɔasɛɛ akra, ama woeenya enyiber mfaso edzi.", ""
"EZK.22.28", "Na no nkɔnhyɛfo dze kaadow etwuw ho ama hɔn, wohu egyangyandze, na wɔhyɛ mbusu nkɔntor kyerɛ hɔn, dɛ, Mbrɛ EWURADZE Nyankopɔn se nye iyi: naaso na EWURADZE nnkasae.", ""
"EZK.22.29", "Ɔman no mu nkorɔfo woedzi emim, na wɔayɛ nwuradandze; nyew, wɔatseetsee bɔbɔnyi na hianyi, na woebu pɛrpɛr do ahaw hɔho.", ""
"EZK.22.30", "Na mohwehwɛɛ hɔn mu nyimpa a ɔbɛgye ban no, anaadɛ obegyina tokur mu wɔ m'enyim ama asaase no, amma maannsɛɛ no: na meennhu bi.", ""
"EZK.22.31", "Dɛm ntsi mehue m'ebufuhyew megu hɔn do; medze m'ebufuw ne gya mahyew hɔn: medze hɔnankasa hɔn abrabɔ ebua hɔn etsifi, EWURADZE Nyankopɔn na ɔse.", ""
