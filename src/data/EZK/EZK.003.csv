"EZK.3.1", "Na ɔsee me dɛ, Onyimpa ba, dzi dza ihu no; dzi nwoma mbobɔwee yi, na kɔ, kɛkasa kyerɛ Israel fifo.", "#Nyi 10.9, 10"
"EZK.3.2", "Nna mubuee m’anomu, na ɔmaa midzii nwoma mbobɔwee no.", ""
"EZK.3.3", "Na ɔsee me dɛ, Onyimpa ba, dzi nwoma mbobɔwee a medze rema wo yi, na fa hyɛ wo nson ma. Nna midzii; na ne dɛw yɛɛ dɛ ewo wɔ m’anomu.", ""
"EZK.3.4", "Na ɔsee me dɛ, Onyimpa ba, si mu, kɔ Israel fifo nkyɛn, na kɛka me nsɛm yi kyerɛ hɔn.", ""
"EZK.3.5", "Na nnyɛ ɔman a hɔn kasaa yɛ ananakasa, na hɔn kasaa yɛ dzen, na wɔasoma wo hɔn nkyɛn, na mbom Israel fifo a;", ""
"EZK.3.6", "nnyɛ aman pii a hɔn kasaa yɛ ananakasa, na hɔn kasaa yɛ dzen a enntse hɔn nsɛm ase no bi a. Ampaara sɛ mosomaa wo hɔn nkyɛn a, nkyɛ wobetsie wo.", ""
"EZK.3.7", "Na Israel fifo dze, worinntsie wo; osiandɛ worinntsie me; na Israel fifo nyina hɔn momapɔw do ayɛ dzen na hɔn akoma epirim.", ""
"EZK.3.8", "Hwɛ, mayɛ w’enyim dzendzen wɔ hɔn enyim, na wo momapɔw do dzendzen wɔ hɔn mmomapɔw do.", ""
"EZK.3.9", "Dɛ dɛnkyɛmbo a ɔyɛ dzen sen twerɛbo na mayɛ wo momapɔw: mma nnsuro hɔn, eso mma hɔn enyim nntu wo bo, kaansa wɔyɛ etuatsew fi mpo a.", ""
"EZK.3.10", "Bio so ɔsee me dɛ, Onyimpa ba, me nsɛm a mebɛka akyerɛ wo nyina gye no w’akoma mu, na fa w’asowa tsie.", ""
"EZK.3.11", "Na si mu, kɔ ndɔmmumkɔfo no nkyɛn, wo man ne mba no nkyɛn, na kɛkasa kyerɛ hɔn, na se hɔn dɛ, Mbrɛ EWURADZE Nyankopɔn se nye yi; sɛ wobetsie o, sɛ wonnketsie o.", ""
"EZK.3.12", "Nna sunsum no maa me do, ma metsee twiradada kɛse bi wɔ m’ekyir, dɛ, Nhyira mfi ne bea do nka EWURADZE n’enyimnyam.", ""
"EZK.3.13", "Na metsee abɔdze enyikan no ne ntsaban ne dede ber a wotwutwuuw ho no, na nhwiir a ɔwɔ hɔn nkyɛnmu no ne dede, mekyerɛ twiradada kɛse bi ne dede no a.", ""
"EZK.3.14", "Nna sunsum no maa me do, na ɔdze me kɔree: na mokɔr no wenwen mu, wɔ mo sunsum ne hyew mu, na EWURADZE ne nsa yɛɛ dzen wɔ mo do.", ""
"EZK.3.15", "Nna mebaa Tel-abib ndɔmmumkɔfo a wɔtsetse esutsen Kebar ho no nkyɛn, na mbrɛ wɔtse no; na medze ahobow tsenaa hɔn mu hɔ ndaesuon.", ""
"EZK.3.16", "Na ɔbaa dɛ ndaesuon no wiei no, EWURADZE asɛm baa mo hɔ, dɛ,", ""
"EZK.3.17", "Onyimpa ba, mayɛ wo ɔweɔmfo ama Israel fifo: dɛm ntsi tsie m’anomu asɛm, na bɔ hɔn kɔkɔ ma me.", ""
"EZK.3.18", "Sɛ mese mumuyɛnyi dɛ, Owu ara na ibowu; na ɔwo ammbɔ no kɔkɔ, na annkasa dɛ erobɔ mumuyɛnyi no kɔkɔ efi n’emumuyɛ kwan no ho, dze agye ne kra nkwa a; mumuyɛnyi kor noara bowu n’emumuyɛ mu; na no bɔgyaa no dze, mobɔhwehwɛ no wɔ wo nsamu.", ""
"EZK.3.19", "Naaso sɛ ebɔ mumuyɛnyi no kɔkɔ, na ɔanndan emmfi n’emumuyɛ ho, anaa n’emumuyɛ kwan ho a, obowu noara n’emumuyɛ mu; na ɔwo dze na agye wo kra.", ""
"EZK.3.20", "Bio, sɛ tseneneenyi san fi ne ndzeyɛtsenenee ho, na ɔyɛ emumuyɛ, na medze fintsidua to n’enyim a, obowu: osiandɛ ɔwo ammbɔ no kɔkɔ ntsi, obowu no bɔn mu na ne ndzeyɛtsenenee a ɔayɛ no, wɔnnkɛkaa; na no bɔgyaa dze, mobɔhwehwɛ no wɔ wo nsamu.", ""
"EZK.3.21", "Naaso sɛ ɔwo ebɔ tseneneenyi kɔkɔ dɛ mma tseneneenyi nnyɛ bɔn, na ɔannyɛ bɔn a, obenya nkwa ara ampa, osiandɛ otsiee kɔkɔbɔ; na ɔwo agye wo kra.", ""
"EZK.3.22", "Na EWURADZE nsa baa mo do wɔ hɔ; na ɔsee me dɛ, Soɛr, fir edzi kɔ tɛtɛr no mu, na menye wo nkasa wɔ hɔ.", ""
"EZK.3.23", "Nna mosoɛree, na mifiir edzi kɔr tɛtɛr no mu: na, hwɛ, EWURADZE n’enyimnyam gyina hɔ, dɛ enyimnyam a muhunii wɔ esutsen Kebar ho no: na medze m’enyim butuuw famu.", ""
"EZK.3.24", "Nna sunsum no bɛhɛɛn mo mu, na ɔdze me gyinaa me nan do; na ɔnye me kasae, na ɔsee me dɛ, Kɔ, kɔtow woho abow mu wɔ wo fie.", ""
"EZK.3.25", "Na ɔwo, onyimpa ba dze, hwɛ, wɔdze nkyehoma bogu wo do, na wɔdze akyekyer wo, na irimmfir edzi nnkɔ hɔn mu:", ""
"EZK.3.26", "na mebɛma wo tɛkyerɛma afam w’anomu, na atɔ mum, na annyɛ kasanyimfo amma hɔn: na wɔyɛ etuatsew fi.", ""
"EZK.3.27", "Na sɛ menye wo kasa a, mubobue w’ano, na ase hɔn dɛ, Mbrɛ EWURADZE Nyankopɔn se nye iyi: Nyia otsie no, ma ontsie; na nyia onntsie no, mma onntsie: na wɔyɛ etuatsew fi.", ""
