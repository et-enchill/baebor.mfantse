"NUM.15.1", "Na EWURADZE kasaa kyerɛɛ Moses dɛ,", ""
"NUM.15.2", "Kasa kyerɛ Israelmba, na se hɔn dɛ, Sɛ hom du hom tsenabew asaase a medze rema hom no do,", ""
"NUM.15.3", "na wɔrobɔ ogya afɔr ama EWURADZE, ɔhyew afɔr, anaa okum afɔr, dze ahyɛ anohoba bi ma, anaa dɛ ayamuyi afɔr, anaa hom afahyɛ a wɔahyɛ no mu, dze eyi nka huanhuam ama EWURADZE a ofi anantwi, anaa nguan mu a:", ""
"NUM.15.4", "ɔno nyia ɔdze n’ayɛyɛdze ba no, ɔmfa edziban afɔr isiam pa efa ebupɛn du mu kor nka ngo  hin   ebupɛn anan mu kor ho mbrɛ EWURADZE:", ""
"NUM.15.5", "na ɔnom afɔr wenyin,  hin   ebupɛn anan mu kor, na fa ka ɔhyew afɔr, anaa okum afɔr eguambaa kor ho siesie.", ""
"NUM.15.6", "Na oguannyin dze, fa isiam pa efa ebupɛn du mu ebien a wɔdze ngo  hin   ebupɛn ebiasa mu kor afrɔw, siesie yɛ edziban afɔr:", ""
"NUM.15.7", "na ɔnom afɔr no fa wenyin  hin   ebupɛn ebiasa mu kor bra, ma onyi nka huanhuam mma EWURADZE.", ""
"NUM.15.8", "Na sɛ ɔnantwisaa na irisiesie abɔ ɔhyew afɔr, anaa okum afɔr, dze ahyɛ anohoba bi ma, anaa edze robɔbɔ asomdwee afɔr ama EWURADZE a:", ""
"NUM.15.9", "ɔno edziban afɔr a ɔmfa nka ɔnantwisaa no ho nye isiam pa efa ebupɛn du mu ebiasa a wɔdze ngo  hin   ɔfa afrɔw.", ""
"NUM.15.10", "Na fa wenyin  hin   ɔfa yɛ ɔnom afɔr no bra bɔbɔ ogya afɔr a oyi nka huanhuam ma EWURADZE.", ""
"NUM.15.11", "Dɛm na wɔnyɛ ɔnantwisaa kor, anaa oguannyin kor, anaa nguambaanyin no, anaa mpɔnkyemba no nkorkor.", ""
"NUM.15.12", "Dɛ mbrɛ dodow a hom besiesie no tse no, dɛmara na hom nyɛ no nkorkor dɛ mbrɛ hɔn dodow tse.", ""
"NUM.15.13", "Ekuromfo nyinara nyɛ ndzɛmba yi dɛm mfa mbɔ ogya afɔr a oyi nka huanhuam mma EWURADZE.", ""
"NUM.15.14", "Na sɛ ɔhɔho bi soɛ hom mu, anaa obiara a ɔwɔ hom mu wɔ hom ebusuasantsen nyina mu no, na ɔbɔbɔ ogya afɔr a oyi nka huanhuam ama EWURADZE no; dɛ mbrɛ hom yɛ no, dɛmara so na ɔnyɛ.", ""
"NUM.15.15", "Bagua no, ahyɛdze kor na ɔnda hɔ mma hom na ɔhɔho a ɔbɔsoɛ hom mu no, ɔnyɛ daa ahyɛdze wɔ hom ebusuasantsen nyina mu: dɛ mbrɛ hom tse no, dɛmara so na ɔhɔho no nyɛ wɔ EWURADZE enyim.", ""
"NUM.15.16", "Mbra kor nye ɔmom kor na ɔnda hɔ mma hom, nye ɔhɔho a ɔabɔsoɛ hom mu nyina.", ""
"NUM.15.17", "Na EWURADZE kasaa kyerɛɛ Moses dɛ,", ""
"NUM.15.18", "Kasa kyerɛ Israelmba, na se hɔn dɛ, Sɛ hom du asaase a medze hom rokɔ do no do a,", ""
"NUM.15.19", "ɔno ɔba dɛ, sɛ hom ridzi asaase no do edziban no bi a, hom mbɔ ohim afɔr mma EWURADZE.", ""
"NUM.15.20", "Hom mbɔrkan no bi ne tatar na hom mfa nyɛ ohim afɔr: dɛ mbrɛ hom yɛ ewuporoweebea ohim afɔr no, dɛmara so na hom nhim no.", ""
"NUM.15.21", "Hom mbɔrkan no bi na hom mfa mma EWURADZE dɛ ohim afɔr wɔ hom ebusuasantsen nyina mu.", ""
"NUM.15.22", "Na sɛ hom fom, na hom annhyɛ mbransɛm yi a EWURADZE aka akyerɛ Moses no nyinara nsew,", ""
"NUM.15.23", "mekyerɛ dza EWURADZE nam Moses nsa do ahyɛ hom nyinara, ofi da a EWURADZE hyɛɛ mbra no, na ɔdze ba yi wɔ hom ebusuasantsen nyina mu no a;", ""
"NUM.15.24", "ɔno ɔba dɛ, sɛ wɔyɛ no ntɔgon mu, dɛ mboanofo no nnyim a, mboanofo no nyinara mfa ɔnantwisaa eburwa kor mbɔ ɔhyew afɔr a oyi nka huanhuam ma EWURADZE, nka n’edziban afɔr, nye no nom afɔr no ho dɛ mbrɛ mbra no tse, nye apɔnkyenyin kor na ɔnyɛ bɔn ho afɔr.", ""
"NUM.15.25", "Na ɔsɔfo no mpata mma Israelmba mboanofo no nyina, na wɔdze bɛkyɛ hɔn; na ɔyɛ mfom, na hɔn mfom no ntsi, wɔdze hɔn ayɛyɛdze aba dɛ EWURADZE ogya afɔr, nye hɔn bɔn ho afɔr wɔ EWURADZE enyim:", ""
"NUM.15.26", "na wɔdze befir Israelmba mboanofo no nyinara, nye ɔhɔho a ɔabɔsoɛ hɔn mu no; na ɔman no nyinara afamu na wɔyɛɛ no ntɔgon mu.", ""
"NUM.15.27", "Na sɛ nyimpa kor bi annhyɛ da na ɔyɛ bɔn a, ɔno ɔmfa apɔnkyeber a oedzi afrenhyia mbra mbɔbɔ bɔn ho afɔr.", ""
"NUM.15.28", "Na ɔsɔfo no mpata mma ɔkra a ɔfom no, sɛ ɔyɛ bɔn no ber a ɔnndze enyidaho wɔ EWURADZE enyim a, ɔmpata mma no; na wɔdze bɛkyɛ no.", ""
"NUM.15.29", "Hom nnya mbra kor nto hɔ mma nyia ɔyɛ biribi a ɔnndze enyidaho dɛ ɔyɛ okuromnyi wɔ Israelmba mu, anaa ɔhɔho a ɔbɔsoɛ hom mu no.", ""
"NUM.15.30", "Ɔkra a ɔhyɛ da ara yɛ bɔn no dze, sɛ ɔyɛ okuromnyi bi o, ɔhɔho bi o, oedzi etsia EWURADZE; na dɛm ɔkra no wobotwa no efi ne man mu akyen.", ""
"NUM.15.31", "Osiandɛ oebu EWURADZE n’asɛm enyimtsia, na ɔato ne mbra no; otwa ara na wobotwa ɔkra no akyen, n’emumuyɛ nda no do.", ""
"NUM.15.32", "Na aber a Israelmba wɔwɔ sar no do no, wohun ɔbanyin bi a ɔrepɛ nyena ahomgyeda.", ""
"NUM.15.33", "Na hɔn a wohun no dɛ ɔrepɛ nyena no wɔdze no brɛɛ Moses nye Aaron, nye mboanofo no nyinara.", ""
"NUM.15.34", "Na wɔbɔɔ no dua mu, osiandɛ wonnyae nnkyerɛɛ dza wɔmfa nyɛ no.", ""
"NUM.15.35", "Na EWURADZE see Moses dɛ, Oku na wonku banyin no: mboanofo no nyinara nsiw no abo wɔ nseraban no ekyir.", ""
"NUM.15.36", "Na mboanofo no nyinara dze no baa nseraban no ekyir na wosiiw no abo ma owui; dɛ mbrɛ EWURADZE hyɛɛ Moses no.", ""
"NUM.15.37", "Na EWURADZE kasaa kyerɛɛ Moses dɛ,", ""
"NUM.15.38", "Kasa kyerɛ Israelmba, na hyɛ hɔn ma wɔnyɛ hɔn ntar ano ndwow wɔ hɔn ebusuasantsen nyina mu, na wɔmfa bibir ahoma nsusuo n’ano n’ano ndwow no mu:", ""
"NUM.15.39", "na ɔnyɛ ndwow mma hom, ma hom aahwɛ, na wɔaakaa EWURADZE mbrasɛm nyinara, na wɔaayɛ; na hom eennkekyin enndzi hom akoma nye hom enyiwa ekyir, dza hom tɔ dɛ wodzi ekyir ndwamanyɛ mu no:", ""
"NUM.15.40", "ama hom aakaa na wɔayɛ me mbransɛm nyinara, na hom ayɛ krɔnkrɔn ama hom Nyankopɔn.", ""
"NUM.15.41", "Emi nye EWURADZE hom Nyankopɔn a miyii hom fii Egypt asaase do dɛ mebɛyɛ hom Nyankopɔn no: emi nye EWURADZE hom Nyankopɔn.", ""
