"NUM.22.1", "Na Israelmba no tui, na wɔkɛkyeer nsera wɔ Moab tɛtɛr mu wɔ Jeriko Jordan egya.", ""
"NUM.22.2", "Na Zipor ne babanyin Balak hun dza Israel ayɛ Amorifo no nyinara.", ""
"NUM.22.3", "Na Moab suroo ɔman no dodow, osiandɛ wɔdɔɔ so: na nketsenketse kitsaa hɔn wɔ Israelmba no ntsi.", ""
"NUM.22.4", "Na Moab see Midian mpanyimfo dɛ, Afei nyimpadodow yi bɛsɛɛ dza etwa ehyia hɛn ho nyinara, dɛ mbrɛ ɔnantwi we haban mu efuw. Na Zipor ne babanyin Balak nna aber no mu ɔyɛ Moabhen.", ""
"NUM.22.5", "Na ɔsomaa abɔfo ma wɔkɔr Beor ne babanyin Balaam hɔ, wɔ Petor a ɔwɔ Esutsen no ho wɔ ne man mba asaase do dɛ wonkehyia no, dɛ, Hwɛ, ɔman bi efi Egypt aba: hwɛ, wɔkata asaase enyi, na wogu me tsentsendo:", ""
"NUM.22.6", "dɛm ntsi afei, meserɛ wo, bra bɛpaa ɔman yi ma me; na wɔyɛ dzen dodow ma me: dɛ bi a mibedzi nyim, ma meekuku hɔn, na maapam hɔn mefi asaase no do: na minyim dɛ nyia ɔwo ihyira no no woehyira no, na nyia ɔwo edom no no wɔadom no.", ""
"NUM.22.7", "Na Moab mpanyin nye Midian mpanyin no sii mu dze ebisa no ho akatua no wɔ hɔn nsamu kɔree; na wɔbaa Balaam hɔ, na wɔbɛkaa Balak ne nsɛm no kyerɛɛ no.", ""
"NUM.22.8", "Na ɔsee hɔn dɛ, Hom nsoɛ ha anadwe yi, na mebɛbrɛ hom mbuae, dɛ mbrɛ EWURADZE bɛka akyerɛ me no: na Moab mbapɔmba no nye Balaam tsenae.", ""
"NUM.22.9", "Na Nyankopɔn baa Balaam nkyɛn, na ɔsee dɛ, Mbanyin bɛn na wɔnye wo wɔ hɔ yi?", ""
"NUM.22.10", "Na Balaam see Nyankopɔn dɛ, Zipor ne babanyin Balak, Moabhen no, na ɔasoma ma wɔaba mo hɔ dɛ,", ""
"NUM.22.11", "Hwɛ, ɔman a woefi Egypt aba no, akata asaase enyi: afei, bra bɛpaa hɔn ma me; dɛ bi a mubotum menye hɔn ako, na mapam hɔn.", ""
"NUM.22.12", "Na Nyankopɔn see Balaam dɛ, Mma nnye hɔn nnkɔ, mma mmpaa ɔman no: na woehyira hɔn.", ""
"NUM.22.13", "Na Balaam soɛɛr anapa no, na ɔsee Balak mbapɔmba no dɛ, Hom nkɔ hom asaase do: na EWURADZE mmpen dɛ ɔbɛma me kwan ma menye hom akɔ.", ""
"NUM.22.14", "Na Moab mbapɔmba no soɛree, na wɔbaa Balak nkyɛn, na wɔsee dɛ, Balaam ammpen dɛ ɔnye hɛn bɛba.", ""
"NUM.22.15", "Na Balak somaa mbapɔmba a wɔdɔɔ so, na hɔn enyim wɔ nyam sen hɔn so bio.", ""
"NUM.22.16", "Na wɔbaa Balaam nkyɛn, na wɔsee no dɛ, Mbrɛ Zipor babanyin Balak se nye yi, Mepa wo kyɛw, mma biribi nnsiw wo me nkyɛn ba ho kwan:", ""
"NUM.22.17", "na mebɛhyɛ wo enyimnyam kɛsenara, na biribiara a ebɛse me no mebɛyɛ: dɛm ntsi bra, meserɛ wo, bɛpaa ɔman yi ma me.", ""
"NUM.22.18", "Na Balaam buae na ɔsee Balak no nkowaa no dɛ, Sɛ Balak dze dwetɛ nye sika ne fi ma mpo bɛma me a, murunntum mummbu EWURADZE me Nyankopɔn n’asɛm do, mennkɛyɛ biribi, dɛ osuar anaa ɔyɛ kɛse.", "#1 Ahe 13.8"
"NUM.22.19", "Afei dɛm ntsi, mɛserɛ hom, hom so ntsintsim ha anadwe yi, ma munhu dza EWURADZE bɛka akyerɛ me bio.", ""
"NUM.22.20", "Na Nyankopɔn baa Balaam nkyɛn anadwe, na ɔsee no dɛ, Sɛ mbanyin no ba behyia wo a, Soɛr, nye hɔn nkɔ; mbom dza meka mekyerɛ wo no nko na yɛ.", ""
"NUM.22.21", "Na Balaam soɛɛr anapa no, na ɔhyehyɛɛ n’asoasopɔnkɔ, na ɔnye Moab mbapɔmba no kɔree.", ""
"NUM.22.22", "Na Nyankopɔn n’ebufuw dzɛwee dɛ ɔkɔree: na EWURADZE bɔfoe begyinaa ɔkwan no do dɛ ɔyɛfo bi a otsia no. Na ɔnodze ɔtse n’asoaso do reba, na no nkowaa beenu ka no ho.", ""
"NUM.22.23", "Na asoaso no hun EWURADZE no bɔfoe no dɛ ogyina ɔkwan no mu, ɔatwe ne nkrantsee kitsa ne nsamu: na asoaso no danee fii ɔkwan no mu faa nkyɛn, na ɔkɔr haban mu: na Balaam bɔɔ asoaso no dɛ ɔdze redan no aba ɔkwan mu.", ""
"NUM.22.24", "Nna EWURADZE no bɔfoe no kegyinaa wenyin nture ntamu ɔkwan tokur bi mu, ban wɔ afa ha, na ban wɔ afa ha.", ""
"NUM.22.25", "Na asoaso no hun EWURADZE no bɔfoe no, na ɔdze noho miaa ɔfadum no ho, na ɔdze Balaam n’anan miaa ɔfadum no: na ɔbɔɔ no bio.", ""
"NUM.22.26", "Na EWURADZE no bɔfoe no kɔr kan, na okegyinaa beebi a ɔmoa, mbrɛ ɔkwan bi nnyi a wɔdan fa enyimfa anaa abankum.", ""
"NUM.22.27", "Na asoaso no hun EWURADZE no bɔfoe no, na obutuuw famu wɔ Balaam n’ase: na Balaam n’ebufuw dzɛwee, na ɔdze n’abaa bɔɔ asoaso no.", ""
"NUM.22.28", "Na EWURADZE buee asoaso no ano, na ɔsee Balaam dɛ, Ebɛnadze na mayɛ wo, na abɔ me mpɛn ebiasa yi?", ""
"NUM.22.29", "Na Balaam see asoaso no dɛ, Osiandɛ esi me atwetwe: kɛtseankyɛ nkrantsee kitsa me nsamu, nkyɛ sisei meku wo.", ""
"NUM.22.30", "Na asoaso no see Balaam dɛ, Ana nnyɛ w’asoaso nye me a atsena mo do wo nkwa tsentsen nyinara dze ebodu ndɛ da yi? Ana menya wo dɛm nyɛe pɛn? Na ɔsee dɛ, Oho.", ""
"NUM.22.31", "Nna EWURADZE buee Balaam n’enyiwa, na ohun EWURADZE no bɔfoe no dɛ ogyina ɔkwan no mu, wɔatwe ne nkrantsee kitsa ne nsamu: na ɔbɔɔ ne tsir adze, na ɔdze n’enyim butuuw famu.", ""
"NUM.22.32", "Na EWURADZE no bɔfoe no see no dɛ, Ɔyɛ dɛn ntsi na abɔ w’asoaso mpɛn ebiasa yi? Hwɛ, emi na mefir edzi abɛyɛ wo ɔyɛfo osiandɛ wo kwan no akyea wɔ m’enyim:", ""
"NUM.22.33", "na asoaso no hun me, na ɔdanee fii m’enyim mpɛn ebiasa yi: sɛ wɔanndan emmfi m’enyim dze a, nkyɛ wo so sisei meku wo, na magye no nkwa.", ""
"NUM.22.34", "Na Balaam see EWURADZE no bɔfoe no dɛ, Mayɛ bɔn; na minnyim dɛ ɔwo na igyinaa ɔkwan no mu tsiaa me: dɛm ntsi afei, sɛ emmpɛ a, mebɛsan m’ekyir bio.", ""
"NUM.22.35", "Na EWURADZE no bɔfoe no see Balaam dɛ, Nye mbanyin no nkɔ: na mbom asɛm a mebɛka makyerɛ wo no nko na ka. Nna Balaam nye Balak mbapɔmba no kɔree.", ""
"NUM.22.36", "Na aber a Balak tsee dɛ Balaam reba no, ofiir edzi kehyiaa no wɔ Moab Kurow a ɔda Arnon ntoaado a ɔwɔ ntoaado ano no.", ""
"NUM.22.37", "Na Balak see Balaam dɛ, Ana nnyɛ enyiberdo ara na mosomaa dɛ wombehyia wo ma bra? Ɔyɛ dɛn ntsi na ammba me nkyɛn? Egye dzi dɛ murunntum mennhyɛ wo enyimnyam a?", ""
"NUM.22.38", "Na Balaam see Balak dɛ, Hwɛ, maba wo nkyɛn: ana afei mowɔ tum biara a medze meka asɛm bi? Asɛm a Nyankopɔn dze bɛhyɛ m’anomu no, ɔno na mebɛka.", ""
"NUM.22.39", "Na Balaam nye Balak kɔree, na wɔbaa Kiriat-huzoth.", ""
"NUM.22.40", "Na Balak dze anantwi nye nguan bɔɔ okum afɔr, na ɔdze kɛmaa Balaam nye mbapɔmba a wɔnye no wɔ hɔ no.", ""
"NUM.22.41", "Na ɔbaa dɛ anapa no, Balak faa Balaam, na ɔdze no fowee kɔr Baal ne mbea sorɔnsorɔm no do, na ofi hɔ hun ɔman no ano.", ""
