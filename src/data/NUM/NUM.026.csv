"NUM.26.1", "Na ɔbaa dɛ ɔhaw no ekyir no, EWURADZE kasaa kyerɛɛ Moses nye ɔsɔfo Aaron ne babanyin Eleazar dɛ,", ""
"NUM.26.2", "Hom nkan Israelmba mboanofo no nyinara, ofi hɔn a woedzi mfe eduonu do dze rokɔ no, dɛ mbrɛ hɔn egyanom efi tsetsee, hɔn a wotum ɔsa kɔ wɔ Israel nyinara.", ""
"NUM.26.3", "Na Moses nye ɔsɔfo Eleazar nye hɔn kasae wɔ Moab tɛtɛr mu wɔ Jeriko Jordan nkyɛn dɛ,", ""
"NUM.26.4", "Hom nkan ɔman no, ofi hɔn a woedzi mfe eduonu do dze rokɔ no; dɛ mbrɛ EWURADZE hyɛɛ Moses nye Israelmba a wofi Egypt asaase do bae no.", ""
"NUM.26.5", "Reuben, Israel n'abakan no: Reuben ne mbabanyin; Hanok dze, Hanokfo ebusua: Pallu dze, Pallufo ebusua:", ""
"NUM.26.6", "Hezron dze, Hezronfo ebusua: Karmi dze, Karmifo ebusua.", ""
"NUM.26.7", "Iyinom nye Reubenfo ebusua ebusua: na hɔn a wɔkaan hɔn wɔ mu wɔyɛ mpemeduanan ebiasa nye ahaesuon eduasa.", ""
"NUM.26.8", "Na Pallu ne ba; Eliab.", ""
"NUM.26.9", "Na Eliab ne mbabanyin; Nemuel, nye Datan, nye Abiram. Iyinom nye Datan, nye Abiram no a wɔfrɛɛ hɔn wɔ mboanofo no mu no a wɔhaam Moses nye Aaron ho wɔ Kora no kuw no mu, wɔ aber a wɔhaam EWURADZE ho:", ""
"NUM.26.10", "na asaase buee n'ano, na ɔmemeen hɔn dze kaa Kora ho, aber a kuw no wuwui no; wɔ aber a ogya memeen nyimpa ahaenu eduonum, dze yɛɛ asɛnkyerɛdze no.", ""
"NUM.26.11", "Naaso Kora ne mbabanyin no dze, woennwuwu.", ""
"NUM.26.12", "Simeon ne mbabanyin dɛ mbrɛ hɔn ebusua tsetsee: Nemuel dze, Nemuelfo ebusua: Jamin dze, Jaminfo ebusua: Jakin dze, Jakinfo ebusua:", ""
"NUM.26.13", "Zera dze, Zerafo ebusua: Saul dze, Saulfo ebusua.", ""
"NUM.26.14", "Iyinom nye Simeonfo ebusua, mpemeduonu ebien nye ahaenu.", ""
"NUM.26.15", "Gad ne mbabanyin dɛ mbrɛ hɔn ebusua tsetsee: Zefon dze, Zefonfo ebusua: Hagi dze, Hagifo ebusua: Suni dze, Sunifo ebusua:", ""
"NUM.26.16", "Ozni dze, Oznifo ebusua: Eri dze, Erifo ebusua:", ""
"NUM.26.17", "Arod dze, Arodfo ebusua: Areli dze, Arelifo ebusua.", ""
"NUM.26.18", "Iyinom nye Gad ne mbabanyin ebusua ebusua dɛ mbrɛ hɔn a wɔkaan hɔn wɔ mu tse, mpemeduanan nye ahaenum.", ""
"NUM.26.19", "Juda ne mbabanyin, Er nye Onan: na Er nye Onan wowui wɔ Keenan asaase do.", ""
"NUM.26.20", "Na Juda ne mbabanyin dɛ mbrɛ hɔn ebusua tsetsee nye yi; Sela dze, Selafo ebusua: Perez dze, Perezfo ebusua: Zera dze, Zerafo ebusua.", ""
"NUM.26.21", "Na Perez ne mbabanyin nye yi; Hezron dze, Hezronfo ebusua: Hamul dze, Hamulfo ebusua.", ""
"NUM.26.22", "Iyinom nye Juda ebusua ebusua dɛ mbrɛ hɔn a wɔkaan hɔn wɔ mu tse, mpemeduosuon esia nye ahaenum.", ""
"NUM.26.23", "Isakar ne mbabanyin: Tola dze, Tolafo ebusua: Puva dze, Punifo ebusua:", ""
"NUM.26.24", "Jasub dze, Jasubfo ebusua: Simron dze, Simronfo ebusua.", ""
"NUM.26.25", "Iyinom nye Isakar ebusua ebusua dɛ mbrɛ hɔn a wɔkaan hɔn wɔ mu tse, mpemeduosia anan nye ahaasa.", ""
"NUM.26.26", "Zebulun ne mbabanyin dɛ mbrɛ hɔn ebusua ebusua tsetsee: Sered dze, Seredfo ebusua: Elon dze, Elonfo ebusua: Jahleel dze, Jahleelfo ebusua.", ""
"NUM.26.27", "Iyinom nye Zebulunfo ebusua ebusua dɛ mbrɛ hɔn a wɔkaan hɔn wɔ mu tse, mpemeduosia nye ahaenum.", ""
"NUM.26.28", "Josef ne mbabanyin dɛ mbrɛ hɔn ebusua ebusua tsetsee: Manaasɛ nye Efraim.", ""
"NUM.26.29", "Manaasɛ ne mbabanyin: Makir dze, Makirfo ebusua: na Makir woo Gilead: Gilead dze, Gileadfo ebusua.", ""
"NUM.26.30", "Iyinom nye Gilead ne mbabanyin: Iezer dze, Iezerfo ebusua: Helek dze, Helekfo ebusua:", ""
"NUM.26.31", "na Asriel dze, Asrielfo ebusua: na Sekem dze, Sekemfo ebusua:", ""
"NUM.26.32", "na Semida dze, Semidafo ebusua: na Hefer dze, Heferfo ebusua.", ""
"NUM.26.33", "Na Hefer ne babanyin Zelofehad ennya mbabanyin, na onyaa mbabaa: na Zelofehad ne mbabaa edzin nye Mahala, nye Noa, Hogla, Milka, nye Tirza.", ""
"NUM.26.34", "Iyinom nye Manaasɛ ebusua: na hɔn a wɔkaan hɔn wɔ mu wɔyɛ mpemeduonum ebien nye ahaesuon.", ""
"NUM.26.35", "Iyinom nye Efraim ne mbabanyin dɛ mbrɛ hɔn ebusua ebusua tsetsee: Sutela dze, Sutelafo ebusua: Beker dze, Bekerfo ebusua: Tahan dze, Tahanfo ebusua.", ""
"NUM.26.36", "Na iyinom nye Sutela ne mbabanyin: Eran dze, Eranfo ebusua.", ""
"NUM.26.37", "Iyinom nye Efraim ne mbabanyin ebusua ebusua dɛ mbrɛ hɔn a wɔkaan hɔn wɔ mu tse, mpemeduasa ebien nye ahaenum. Iyinom nye Josef ne mbabanyin dɛ mbrɛ hɔn ebusua tsetsee.", ""
"NUM.26.38", "Benjamin ne mbabanyin dɛ mbrɛ hɔn ebusua ebusua tsetsee: Bela dze, Belafo ebusua: Asbel dze, Asbelfo ebusua: Ahiram dze, Ahiramfo ebusua:", ""
"NUM.26.39", "Sefufam dze, Sufafo ebusua: Hufam dze, Hufamfo ebusua.", ""
"NUM.26.40", "Na Bela ne mbabanyin nye Ard nye Naaman: Ard dze, Ardfo ebusua: Naaman dze, Naamanfo ebusua.", ""
"NUM.26.41", "Iyinom nye Benjamin ne mbabanyin dɛ mbrɛ hɔn ebusua ebusua tsetsee: na hɔn a wɔkaan hɔn wɔ mu wɔyɛ mpemeduanan enum nye ahaesia.", ""
"NUM.26.42", "Iyinom nye Dan ne mbabanyin dɛ mbrɛ hɔn ebusua ebusua tsetsee: Suham dze, Suhamfo ebusua. Iyinom nye Dan ebusua dɛ mbrɛ hɔn ebusua ebusua tsetsee.", ""
"NUM.26.43", "Suhamfo ebusua nyinara, dɛ mbrɛ hɔn a wɔkaan hɔn wɔ mu tse, wɔyɛ mpemeduosia anan nye ahaanan.", ""
"NUM.26.44", "Aser ne mbabanyin dɛ mbrɛ hɔn ebusua ebusua tsetsee: Imna dze, Imnafo ebusua: Isvi dze, Isvifo ebusua: Beria dze, Beriafo ebusua.", ""
"NUM.26.45", "Beria ne mbabanyin dze: Heber dze, Heberfo ebusua: Malkiel dze, Malkielfo ebusua.", ""
"NUM.26.46", "Na Aser ne babaa ne dzin dze Sera.", ""
"NUM.26.47", "Iyinom nye Aser ne mbabanyin ebusua ebusua dɛ mbrɛ hɔn a wɔkaan hɔn wɔ mu tse, mpemeduonum ebiasa nye ahaanan.", ""
"NUM.26.48", "Naftali ne mbabanyin dɛ mbrɛ hɔn ebusua ebusua tsetsee: Jahzeel dze, Jahzeelfo ebusua: Guni dze, Gunifo ebusua:", ""
"NUM.26.49", "Jezer dze, Jezerfo ebusua: Sillem dze, Sillemfo ebusua.", ""
"NUM.26.50", "Iyinom nye Naftali ebusua dɛ mbrɛ hɔn ebusua ebusua tsetsee: na hɔn a wɔkaan hɔn wɔ mu wɔyɛ mpemeduanan enum nye ahaanan.", ""
"NUM.26.51", "Iyinom nye hɔn a wɔkaan hɔn wɔ Israelmba mu, mpemahaesia nye kor ahaesuon eduasa.", ""
"NUM.26.52", "Na EWURADZE kasaa kyerɛɛ Moses dɛ,", ""
"NUM.26.53", "Iyinom na wɔnkyɛ asaase no mma hɔn dɛ egyapadze dɛ mbrɛ edzin no no dodow tse.", ""
"NUM.26.54", "Nyia ɔso no ma no egyapadze a ɔso, na nyia osuar no ma no egyapadze a osuar: obiara dɛ mbrɛ hɔn a wɔkaan hɔn no mu tse no na wɔmfa n'egyapadze mma no.", ""
"NUM.26.55", "Naaso asaase no wɔmfa tonto nkyɛ: dɛ mbrɛ hɔn egyanom ebusuakuw ebusuakuw edzin tsetsee no na wonnya egyapadze no.", ""
"NUM.26.56", "Dɛ mbrɛ tonto no tse no na wɔmfa nkyɛ hɔn egyapadze no mma hɔn a wɔso nye hɔn a wosuar.", ""
"NUM.26.57", "Na iyinom nye hɔn a wɔkaan hɔn wɔ Levifo mu dɛ mbrɛ hɔn ebusua ebusua tsetsee: Gerson dze, Gersonfo ebusua: Kohat dze, Kohatfo ebusua: Merari dze, Merarifo ebusua.", ""
"NUM.26.58", "Iyinom nye Levi ebusua ebusua: Libnifo ebusua, Hebronfo ebusua, Mahilifo ebusua, Korafo ebusua. Na Kohat woo Amram.", ""
"NUM.26.59", "Na Amram ne yer dzin dze Jokebed, Levi ne babaa a wɔwoo no ma Levi wɔ Egypt no a: na ɔwoo Aaron nye Moses nye hɔn akyerɛbaa Miriam maa Amram.", ""
"NUM.26.60", "Na Aaron so wɔwoo Nadab nye Abihu, Eleazar nye Itamar maa no.", ""
"NUM.26.61", "Na Nadab nye Abihu wuwui, wɔ aber a wɔdze ananagya baa EWURADZE enyim no.", ""
"NUM.26.62", "Na hɔn a wɔkaan hɔn wɔ mu wɔyɛ mpemeduonu ebiasa, banyin biara a oedzi bosoom nye ekyir no: na wɔannkan hɔn ammfora Israelmba, osiandɛ wɔamma hɔn egyapadze wɔ Israelmba no mu.", ""
"NUM.26.63", "Iyinom nye hɔn a Moses nye ɔsɔfo Eleazar kaan hɔn no; hɔn a wɔkaan Israelmba wɔ Moab tɛtɛr mu wɔ Jeriko Jordan ho no a.", ""
"NUM.26.64", "Na iyinom mu dze ɔbanyin biara nnyi mu a ofi hɔn a Moses nye ɔsɔfo Aaron kaan hɔn wɔ aber a wɔkaan Israelmba wɔ Sinai sar do no mu.", ""
"NUM.26.65", "Na EWURADZE aka no wɔ hɔn ho dɛ, Owu na wobowuwu wɔ sar no do. Na hɔn mu nyimpa biara annka, gyedɛ Jefune ne babanyin Kaleb, nye Nun ne babanyin Josua.", ""
