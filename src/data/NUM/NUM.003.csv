"NUM.3.1", "Afei iyinom nye Aaron nye Moses hɔn ebusuasantsen wɔ da a EWURADZE nye Moses kasae, wɔ kokwaa Sinai do no.", ""
"NUM.3.2", "Na iyinom nye Aaron ne mbabanyin no hɔn edzin; Nadab a ɔyɛ abakan no, nye Abihu, Eleazar, nye Itamar.", ""
"NUM.3.3", "Iyinom nye Aaron ne mbabanyin, asɔfo a wɔseraa hɔn ngo a wotuu hɔn sii nkyɛn dɛ wondzi asɔfo no, hɔn edzin.", ""
"NUM.3.4", "Na Nadab nye Abihu wuwui wɔ EWURADZE enyim, aber a wɔdze ananagya baa EWURADZE enyim, wɔ Sinai sar do no, na woennya mba ntsi Eleazar nye Itamar nko na wodzii asɔfo wɔ hɔn egya Aaron enyim.", ""
"NUM.3.5", "Na EWURADZE kasaa kyerɛɛ Moses dɛ,", ""
"NUM.3.6", "Fa Levi ebusuakuw no bɛn, na fa hɔn begyina ɔsɔfo Aaron enyim ma wɔnsom me.", ""
"NUM.3.7", "Na wɔnhwɛ n'ahwɛdze do, nye mboanofo no nyinara ahwɛdze no do wɔ ehyiadzibuw no enyim, mfa nyɛ ntamadan no ho edwuma no.", ""
"NUM.3.8", "Na wɔnhwɛ ehyiadzibuw no ne ndzɛmba no nyinara, nye Israelmba ahwɛdze no do, mfa nyɛ ntamadan no ho edwuma no.", ""
"NUM.3.9", "Na fa Levifo no ma Aaron nye ne mbabanyin no: wɔdze hɔn ama no koraa wɔ Israelmba no afamu.", ""
"NUM.3.10", "Na yi Aaron nye ne mbabanyin no si hɔ, na wɔnhwɛ hɔn asɔfodzi no do: na sɛ ɔhɔho ba ho a wonku no.", ""
"NUM.3.11", "Na EWURADZE kasaa kyerɛɛ Moses dɛ,", ""
"NUM.3.12", "Hwɛ, emi, mafa Levifo no efi Israelmba mu ahyɛ Israelmba mu mbakan a wobue yafun mu no nyinara no ananmu; na Levifo no nyɛ medze:", ""
"NUM.3.13", "no mbakan nyinara yɛ medze. Da a mobobɔɔ Egypt asaase do mbakan nyinara no na metseew Israel mu mbakan nyinara ho maa moho, nyimpa nye abowa nyina: wɔyɛ medze; emi nye EWURADZE.", ""
"NUM.3.14", "Na EWURADZE kasaa kyerɛɛ Moses wɔ Sinai sar do dɛ,", ""
"NUM.3.15", "Kan Levimba no dɛ mbrɛ hɔn egyanom efi, nye hɔn ebusua ebusua tsetsee: banyin biara a oedzi bosoom nye ekyir no kan no.", ""
"NUM.3.16", "Na Moses kaan hɔn dɛ mbrɛ EWURADZE n'asɛm a ɔhyɛɛ no no tse.", ""
"NUM.3.17", "Na iyinom nye Levi mbabanyin dɛ mbrɛ hɔn edzin no tse; Gerson, Kohat, nye Merari.", ""
"NUM.3.18", "Na iyinom nye Gerson ne mbabanyin edzin dɛ mbrɛ hɔn ebusua ebusua tsetsee; Libni nye Simei.", ""
"NUM.3.19", "Na Kohat mbabanyin dɛ mbrɛ hɔn ebusua ebusua tsetsee; Amram, Izhar, Hebron, nye Uziel.", ""
"NUM.3.20", "Na Merari mbabanyin dɛ mbrɛ hɔn ebusua ebusua tsetsee; Mahili nye Musi. Iyinom nye Levifo ebusua ebusua no dɛ mbrɛ hɔn egyanom efi no tsetsee.", ""
"NUM.3.21", "Gerson dze nye Libnifo, nye Simeifo ebusua: iyinom nye Gersonfo ebusua ebusua no.", ""
"NUM.3.22", "Hɔn a wɔkaan hɔn wɔ mu no, dɛ mbrɛ mbanyin no nyinara a woedzi bosoom nye ekyir no hɔn dodow tse no, wɔyɛ mpemesuon nye ahaenum.", ""
"NUM.3.23", "Gersonfo ebusua ebusua no nkyer nsera wɔ ntamadan no ekyir anee afamu.", ""
"NUM.3.24", "Na Lael ne babanyin Eliasaf na ɔnyɛ Gersonfo egyanom efi mu safohen panyin.", ""
"NUM.3.25", "Na Gerson ne mbabanyin no hɔn ahwɛdze wɔ ehyiadzibuw no mu nye ntamadan no, nye Buw no, n'akatado, nye ehyiadzibuw no n'abowano nkataano,", ""
"NUM.3.26", "nye dampan no ne nsensɛnho, nye dampan no n'abowano nkataano no, dza ɔwɔ ntamadan no ho, na otwa afɔrmbukyia no ho hyia no, nye ne ntampehoma wɔ no ho edwuma nyinara ho.", ""
"NUM.3.27", "Na Kohat dze nye Amramfo ebusua, Izharfo ebusua, Hebronfo ebusua, nye Uzielfo ebusua: iyinom nye Kohatfo ebusua ebusua no.", ""
"NUM.3.28", "Dɛ mbrɛ mbanyin nyinara a woedzi bosoom nye ekyir no hɔn dodow tse no, wɔyɛ mpemawɔtwe nye ahaesia a wɔhwɛ ahotseweebea ahwɛdodze no do.", ""
"NUM.3.29", "Kohat ne mbabanyin ebusua ebusua no nkyer nsera wɔ ntamadan no nkyɛn wɔ pomu afamu.", ""
"NUM.3.30", "Na Uziel ne mbabanyin Elizafan na ɔnyɛ ɔsafohen panyin wɔ Kohatfo ebusua ebusua no hɔn egyanom fie mu.", ""
"NUM.3.31", "Na ahwɛdze nye adaka no, nye pon no, nye kandzeadua no, nye afɔrmbukyia no, nye ahotseweebea ndzɛmba no a wɔdze som no, nye nkataano no, nye no ho edwuma nyinara.", ""
"NUM.3.32", "Na ɔsɔfo Aaron ne babanyin Eleazar na nyɛ ɔsafohen panyin wɔ Levifo asafohemfo mu, na ɔnhwɛ hɔn a wɔhwɛ ahotseweebea no do ahwɛdodze do no do.", ""
"NUM.3.33", "Merari dze nye Mahilifo ebusua, nye Musfo ebusua: iyinom nye Merari ebusua ebusua no.", ""
"NUM.3.34", "Na hɔn a wɔkaan hɔn wɔ mu no, dɛ mbrɛ mbanyin no nyinara a woedzi bosoom nye ekyir no hɔn dodow tse no, wɔyɛ mpemesia nye ahaenu.", ""
"NUM.3.35", "Abihail ne babanyin Zuriel nye Merari ebusua ebusua no mu egyanom fi mu safohen panyin: hɔn na wɔnkyer nsera wɔ ntamadan no nkyɛn wɔ kwaamu afamu.", ""
"NUM.3.36", "Na ahwɛdodze a wɔahyɛ ama Merari ne mbabanyin no nye ntamadan no ne ntaabow, nye ne ndaban, nye n'edum, nye ne ntaataase, nye no ho ndzɛmba nyinara, nye no ho edwuma nyinara;", ""
"NUM.3.37", "na dampan no n'edum a ehyia ho no, nye ne ntaease no, nye no mbɔfondua, nye ne ntampehoma.", ""
"NUM.3.38", "Na hɔn a wɔnkyer nsera wɔ ntamadan no enyim wɔ boka afamu, wɔ ehyiadzibuw no enyim a odzi kɔ wipuei no, nye Moses, nye Aaron nye ne mbabanyin a wɔhwɛ ahotseweebea ahwɛdodze no ma Israelmba no; na ɔhɔho biara a ɔbɛba ho no wonku no.", ""
"NUM.3.39", "Hɔn a wofi Levifo mu a Moses nye Aaron nam EWURADZE ne mbrasɛm do kaan hɔn nyinara, dɛ mbrɛ hɔn ebusua ebusua no tse no, mbanyin a woedzi bosoom nye ekyir no nyinara, wɔyɛ mpemeduonu ebien.", ""
"NUM.3.40", "Na EWURADZE see Moses dɛ, Kan Israelmba mu mbakan mbanyin a woedzi bosoom nye ekyir no nyinara, na bu hɔn edzin no dodow ano.", ""
"NUM.3.41", "Na fa Levifo no ma me (emi nye EWURADZE) fa hyɛ Israelmba mu mbakan no nyinara ananmu; nye Levifo fiembowa no hyɛ Israelmba fiembowa mu mbakan no nyinara ananmu.", ""
"NUM.3.42", "Na Moses kaan Israelmba mu mbakan no nyinara, dɛ mbrɛ EWURADZE hyɛɛ no no.", ""
"NUM.3.43", "Na mbakan mbanyin a woedzidzi bosoom nye ekyir, dɛ mbrɛ edzin dodow no tse wɔ hɔn a wɔkaan hɔn wɔ mu no mu no, wɔyɛ mpemeduonu ebien ahaenu eduosuon ebiasa.", ""
"NUM.3.44", "Na EWURADZE kasaa kyerɛ, Moses dɛ,", ""
"NUM.3.45", "Fa Levifo no hyɛ Israelmba mu mbakan no nyinara ananmu, na fa Levifo fiembowa no hyɛ hɔn fiembowa no ananmu: na Levifo no nyɛ medze; emi nye EWURADZE.", ""
"NUM.3.46", "Na Israelmba mbakan ahaenu eduosuon ebiasa a wɔbor Levifo no hɔn dodow do no hɔn apondze no dze,", ""
"NUM.3.47", "gyegye hɔn tsir sika dwetɛbona enum enum dɛ mbrɛ wɔtse nkorkor; mbrɛ ahotseweebea nhyehyɛɛ tse no na gye hɔn (dwetɛbona yɛ  gera   enum):", ""
"NUM.3.48", "na fa sika no a wɔdze poon hɔn a wɔbor hɔn do no ma Aaron nye ne mbabanyin no.", ""
"NUM.3.49", "Na Moses gyegyee apondze sika no wɔ hɔn a wɔbor hɔn a Levifo poon hɔn no hɔ:", ""
"NUM.3.50", "Israelmba mbakan hɔ na ɔgyegyee sika no; dwetɛbona apem ahaasa eduosia enum, dɛ mbrɛ ahotseweebea dwetɛbona tse:", ""
"NUM.3.51", "na Moses dze apondze sika no maa Aaron nye ne mbabanyin no, dɛ mbrɛ EWURADZE n'asɛm a ɔhyɛɛ Moses no tse no.", ""
