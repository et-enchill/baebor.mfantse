"REV.15.1", "Na muhun asɛnkyerɛdze bi so a ɔso na ɔyɛ nwanwa wɔ sor, abɔfo beesuon a wokitsa mbusuhaw esuon a odzi ewiei na hɔn mu na Nyankopɔn ebufuw hyɛ ma.", ""
"REV.15.2", "Na muhun biribi a ɔtse dɛ ahwehwɛ po a ogya fora mu, na hɔn a wodzii abowa no nye no honyi, nye ne nsewhyɛ, nye ne dzin nkanee ho konyim no gyinagyina ahwehwɛ po no ho kitsakitsa Nyankopɔn nsanku.", ""
"REV.15.3", "Na wɔtow Nyankopɔn n’akowaa Moses ndwom no, nye Eguambaa no ndwom, dɛ, Ewuradze Nyankopɔn, adze nyina do tumfo wo ndwuma yɛ akɛse na ɔyɛ nwanwa; amanaman Hen! W’akwan tsen na ɔyɛ nokwar.", "#Eks 15.1 #15.3 Tsetse akyerɛwfo no binom ka dɛ: Mbersantsen Hen."
"REV.15.4", "Ewuradze, woana na onnkosuro, na ɔnnkɛhyɛ wo dzin enyimnyam? Osiandɛ wo nko na eyɛ krɔnkrɔn. Amanaman nyina bɛba abɔkotow w’enyim; osiandɛ wo ndzeyɛtsenenee ada edzi.", ""
"REV.15.5", "Na iyi ekyir no mohwɛe, na hwɛ, woebue adasedzi ntamadan asɔrdan no wɔ sor:", "#Eks 38.21"
"REV.15.6", "na abɔfo beesuon a wokitsa mbusuhaw esuon fi asɔrdan no mu pueii, wɔhyehyɛ ndwera fitafita a ɔhyerɛn dɛhyɛdɛhyɛ, na wɔdze sika abɔdo abobɔ hɔn koko.", ""
"REV.15.7", "Na atseasefo baanan no mu baako maa abɔfo beesuon no sika nkɔɔpow esuon a wɔdze Nyankopɔn a ɔtse ase mbersantsen mfesantsen no n’ebufuw ahyɛ mu ma.", ""
"REV.15.8", "Na wusiw a ofi Nyankopɔn enyimnyam mu nye no tum mu hyɛɛ asɔrdan no ma; na obi enntum annhɛn asɔrdan no mu dze kesii dɛ woewie abɔfo beesuon no hɔn mbusuhaw esuon no ansaana.", "#Eks 40.34; 1 Ahe 8.10, 11; 2 Mbe 5.13, 14; Isa 6.4"
