"JER.6.1", "Benjaminmba, hom mbɔ homho eguaa mfi Jerusalɛm mu! Hom nhɛn akasamu no wɔ Tekoa, na hom nsi frankaa no wɔ Bɛt-hakerem do: na mbusu fi kwaamu afamu rupue, ɔnye ɔsɛɛ kɛse.", ""
"JER.6.2", "Zion babaa, ɔhoɔfɛfo no, mubotwa no akyen.", ""
"JER.6.3", "Nguanhwɛfo dze hɔn mbowakuw bɛba ne nkyɛn; na wɔabobɔ hɔn asesee wɔ no ho ehyia; hɔn nyinara wobedzidzi wɔ hɔn ananmu.", ""
"JER.6.4", "Hom nkyer no do sa; hom nsoɛr, na yɛmfow nkɔ ewiaber. Yendue! Na adze resa, ewimbir sunsuma mu atwe.", ""
"JER.6.5", "Hom nsoɛr, na yɛmfow nkɔ anadwe, na yɛnkɛsɛɛ n'ahemfie.", ""
"JER.6.6", "Na mbrɛ dɔm EWURADZE se nye yi, Hom ntow no ndua ngu famu, na hom nhɔr Jerusalɛm ho pempe: kurow a ɔsɛ dɛ wɔkɛsera no nye yi; nhyɛdo ara nko na ɔwɔ no mu.", ""
"JER.6.7", "Dɛ mbrɛ bura bi puw no nsu ba no, mbrɛ opuw n'emumuyɛ ba ara nye no: wɔtse akakabensɛm nye afofa nka wɔ no mu; ɔyar nye pirakur wɔ m'enyim daa.", ""
"JER.6.8", "Jerusalɛm, ma wɔnkyerɛkyerɛ wo, amma me kra aanntwe emmfi wo ho: amma maannyɛ wo amamfo, asaase a wɔnntsena do.", ""
"JER.6.9", "Mbrɛ dɔm EWURADZE se nye yi, wobedzi Israel nkaa ho mpɛpɛw kofee dɛ wenyindua ho: dan wo nsa bio kɔ mbirefi no mu dɛ wenyinabatsewnyi.", ""
"JER.6.10", "Woananom na menkasa na mombɔ hɔn kɔkɔ, ma wontsie? Hwɛ, hɔn asowa wonntwaa no twatsia, na wonntum nnkyɛn aso nntsie: hwɛ, EWURADZE n'asɛm adan atwetwesidze bi ama hɔn; wonnyi enyigye biara wɔ mu.", ""
"JER.6.11", "Dɛm ntsi EWURADZE n'ebufuhyew ahyɛ me ma, mesuo mu aberɛ. Hom nhue ngu mbofra no do wɔ ɔbrɔn mu, na mberantsɛ a wɔaboa ano ehyia no do: na wɔbɛkyer okun nye ne yer so, akɔdaa ɔnye nyia oedzi mfe pii.", ""
"JER.6.12", "Na hɔn efi bɛdandan binom dze, hɔn nhaban nye hɔn yernom nyinara: na mebɛtsen me nsa aka asaase no do mba no, EWURADZE na ɔse.", ""
"JER.6.13", "Na ofi hɔn mu ekumaba do kesi hɔn mu ɔkɛse mpo do, hɔn nyina dze hɔnho ama enyiber; na ofi nkɔnhyɛnyi do kesi ɔsɔfo mpo do, hɔn nyina twa nkontompɔ.", ""
"JER.6.14", "Wɔayɛ me man ne pira no edur biarabiara, na wɔka dɛ, Asomdwee, asomdwee; ber a asomdwee biara nnyi hɔ.", "#Eze 13.10"
"JER.6.15", "Aso hɔn enyi too ber a wɔyɛɛ ekyiwadze no? Dabida, hɔn enyi annto koraa, eso wɔammfɛr. Dɛm ntsi na wɔbɔtotɔ wɔ hɔn a wɔtotɔ mu; ber a mobɔtwe hɔn aso no, wobosun hɔn egu famu, EWURADZE na ɔse.", "#Jer 8.10-12"
"JER.6.16", "Mbrɛ EWURADZE se nye yi, Hom ngyinagyina atsempɔn mu, na hom nhwɛ, na hom mbisa akwan dadaw no, mbrɛ ɔkwan pa no wɔ, na hom nnantsew mu, na hom benya ahomgye ama hom akra: naaso hɔn dze wɔsee dɛ, Yɛrennantsew mu.", ""
"JER.6.17", "Na misisii hom do aweɔmfo, dɛ, Hom ntsie akasamu no ne ndze no; naaso hɔn dze wɔsee dɛ, Yennketsie.", ""
"JER.6.18", "Dɛm ntsi amanaman e, hom ntsie, na mboanofo, hom nhu dza ɔrebɛyɛ hɔn.", ""
"JER.6.19", "Asaase e, tsie: hwɛ, medze mbusu bɛba ɔman yi do, mekyerɛ hɔn ndzeyɛɛ do aba no, osiandɛ wɔannyɛ aso amma me nsɛm, na me mbra dze, wɔapow.", ""
"JER.6.20", "Ebɛnadze na eduhuam a ofi Seba nye adɔkɔdɔkɔdze a ofi ekyirekyir asaase do no, yɛ ma me? Hom hyew afɔr nnsɔ m'enyi, na hom kum afɔr nnyɛ me fɛw.", ""
"JER.6.21", "Dɛm ntsi mbrɛ EWURADZE se nye yi, Hwɛ, medze fintsidua mobɔto ɔman yi enyim: ama woeefintsifintsiw do egyanom nye mba nyina; na ɔmanyimfo nye ne nyɛnko nyina bowuwu.", ""
"JER.6.22", "Mbrɛ EWURADZE se nye yi, Hwɛ, ɔman fi kwaamu afamu asaase do reba: na wobekenyan ɔman kɛse bi efi asaase etsiwa mu no ho.", ""
"JER.6.23", "Wokurakura egyen ɔnye mpeaa; wɔyɛ etsiɔdzenfo, na wonnyi ehumbɔbɔr; hɔn ndze wor dɛ po, wɔtsetse mpɔnkɔ do; hɔn mu biara abɔ n'asen do dɛ nyimpa a ɔrokɔ akono, dɛ wɔreba wo do, O Zion babaa.", ""
"JER.6.24", "Yɛatse ne nka; hɛn abaw agow: ahokyer ekitsa hɛn, na yaw a ɔtse dɛ ɔbaa a ɔroko awoo nedze.", ""
"JER.6.25", "Mma mmfir edzi nnkɔ haban mu, eso mma nnantsew kwan no mu; na ɔtamfo no kitsa afona wɔ hɔ, na hu kɛse etwa ehyia.", ""
"JER.6.26", "Me man ɔbɔbɔfo e, fa eyitam bɔ woho do, na yankayankam nso mu: twa sukwadwom dɛ edze rema ɔba kor; sukwadwom wenwen a, osiandɛ awerɛfir mu ara na ɔsɛɛfo no bɛba hɛn do.", ""
"JER.6.27", "Mayɛ wo abantsentsen nye akoban wɔ me man mu; ama eehu na aasɔ hɔn kwan ahwɛ.", ""
"JER.6.28", "Hɔn nyinara wɔyɛ etuatsewfo ehiyifo a wɔkasakasa sɛɛ nkorɔfo edzin; boran nye dadze na wɔyɛ: hɔn nyinara wɔyɛ ndzeyɛbɔn.", ""
"JER.6.29", "Afa no bɔ hyehyeehyew; sumbui no rehyew wɔ gya mu: gyan ara na wɔda ho nan; osiandɛ wonnyiyii emumuyɛfo no nnkɔree.", ""
"JER.6.30", "Adasa bɛfrɛ hɔn dwetɛ a wɔapow, osiandɛ EWURADZE apow hɔn.", ""
