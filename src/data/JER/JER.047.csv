"JER.47.1", "EWURADZE asɛm a ɔbaa nkɔnhyɛnyi Jeremia hɔ wɔ Filistiafo ho ansaana Farao robɔ Gaza.", "#Isa 14.29-31; Eze 25.15-17; Joel 3.4-8; Amos 1.6-8; Zef 2.4-7; Zek 9.5-7"
"JER.47.2", "Mbrɛ EWURADZE se nye yi: Hwɛ, esu rema noho do efi kwaamu afamu, na ɔabɛyɛ ɔwora a oeyir, na ɔaseram asaase no na dza ɔwɔ mu nyina do, kurow no na hɔn a wɔtse mu do: na nyimpa bɛkeka mu, na hɔn a wɔtse asaase no do no nyina abɔ mbubuw.", ""
"JER.47.3", "Na mpɔnkɔ hɔn ntɔtse a osisi famu pipi no ne gyegye, ne ntseaseanam ne nkyirdidi, no nhwiir no kurduduyɛ ntsi, egyanom nndan hɔn enyi nnhwɛ hɔn mba wɔ hɔn nsa a agow ntsi;", ""
"JER.47.4", "osian da a ɔreba no ntsi, ɔreba abɛsɛɛ Filistiafo nyina, ebotwitwa Taere na Sidon ɔboafo a ɔaka biara efi hɔ: osiandɛ EWURADZE resɛɛ Filistiafo, Kaftor nsupruw mu hɔn a wɔaka no.", ""
"JER.47.5", "Etsipaa aba Gaza do; Ashkelon ataa dzinn na hɔn bɔnsa mu nkaa no asɛɛ pasaa: ebɔtotow woho akam ekesi dabɛn?", ""
"JER.47.6", "Ao, EWURADZE n'afona! Onkodu dabɛn ara na ayɛ komm? Fa woho kɛhyɛ wo bɔha mu; gye w'ahom, na taa dzinn.", ""
"JER.47.7", "Ibesi dɛn ayɛ komm, ber a EWURADZE dze asodzi bi ahyɛ wo nsa yi? Ashkelon, na mpoano hɔ na ɔahyɛ dɛ ɔmbra.", ""
