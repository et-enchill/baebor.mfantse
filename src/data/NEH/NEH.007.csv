"NEH.7.1", "Afei ɔbaa dɛ, aber a wɔtoow fasu no, na misisii mbobow no, na wɔhyehyɛɛ mbobowano ahwɛfo na adwontofo na Levifo no,", ""
"NEH.7.2", "nna mehyɛɛ mo nua Hanani, na Hanania aban no mu ambrado wɔ Jerusalɛm do: na ɔyɛ ɔbarimba nokwafo, na osuro Nyankopɔn sen dodowara.", ""
"NEH.7.3", "Na mesee hɔn dɛ, Mma hom mma wommbuebue Jerusalɛm nkuropon kɛpem dɛ ewia ano bɛyɛ hyew ana; na mber a wogyina apata mu no, wɔmma wɔntotow mbobow no mu, na hom ntotow ekyir: na wonyi Jerusalɛm mba no bi aweɔmfo nsisi hɔ, obiara ngyina n’aweɔmber do, na obiara ngyina ne fi tsentsendo.", ""
"NEH.7.4", "Afei kurow no mu tserɛw na ɔso: na ɔman no suar wɔ mu, na adan no so wonnsisii.", ""
"NEH.7.5", "Na me Nyankopɔn dze hyɛɛ m’akoma mu dɛ mompon ekunyin, na mpanyimfo, na ɔman no nhyia, ma wɔnkan hɔn ebusuasantsen. Na muhun hɔn a wodzii kan bae no hɔn ebusuasantsen nwoma, na muhun dɛ wɔakyerɛw wɔ mu dɛ:", ""
"NEH.7.6", "Woyinom nye ɔmansin no mu mba a wofi ndɔmmumkɔfo no a Babilɔnhen Nebukadenezar faa hɔn kɔree no mu fowee bae, na wɔsanee baa Jerusalɛm na Juda, obiara kɔr no kurow mu no a", ""
"NEH.7.7", "wɔnye Zerubabel, Jesua, Nehemia, Azaria, Raamia, Nahamani, Modekai, Bilshan, Misperet, Bigivai, Nehum, Baana bae no. Israel ɔman mu mbarimba dodow nye yi:", ""
"NEH.7.8", "Paros mba, mpemebien ɔha eduosuon ebien.", ""
"NEH.7.9", "Seohaia mba, ahaasa eduosuon ebien.", ""
"NEH.7.10", "Ara mba, ahaesia eduonum ebien.", ""
"NEH.7.11", "Pahat-moab mba, Jesua na Joab mba dze, mpem ebien, ahaawɔtwe duawɔtwe.", ""
"NEH.7.12", "Elam mba, apem ahaenu eduonum anan.", ""
"NEH.7.13", "Latu mba, ahaawɔtwe eduanan enum.", ""
"NEH.7.14", "Lakai mba, ahaesuon eduosia.", ""
"NEH.7.15", "Binnui mba, ahaesia eduanan awɔtwe.", ""
"NEH.7.16", "Bebai mba, ahaesia eduonu awɔtwe.", ""
"NEH.7.17", "Azgad mba, mpemebien ahaasa eduonu ebien.", ""
"NEH.7.18", "Adonikam mba, ahaesia eduosia esuon.", ""
"NEH.7.19", "Bigivai mba, mpemebien eduosia esuon.", ""
"NEH.7.20", "Adin mba, ahaesia eduonum enum.", ""
"NEH.7.21", "Ater mba, Hezekia dze, eduokron awɔtwe.", ""
"NEH.7.22", "Hasum mba, ahaasa eduonu awɔtwe.", ""
"NEH.7.23", "Bezai mba, ahaasa eduonu anan.", ""
"NEH.7.24", "Harif mba, ɔha duebien.", ""
"NEH.7.25", "Gibeon mba, eduokron enum.", ""
"NEH.7.26", "Bɛtlɛhɛm na Netofa mba, ɔha eduowɔtwe awɔtwe.", ""
"NEH.7.27", "Anathot mbarimba, ɔha eduonu awɔtwe.", ""
"NEH.7.28", "Bɛt-azmavet mbarimba, eduanan ebien.", ""
"NEH.7.29", "Kiriat-jearim, Kerifira, na Beerot mbarimba, ahaesuon eduanan ebiasa.", ""
"NEH.7.30", "Rama na Geba mbarimba, ahaesia eduonu biako.", ""
"NEH.7.31", "Mikmas mbarimba, ɔha eduonu ebien.", ""
"NEH.7.32", "Bɛtɛl na Ai mbarimba, ɔha eduonu ebiasa.", ""
"NEH.7.33", "Nebo kor no mu mbarimba, eduonum ebien.", ""
"NEH.7.34", "Elam baako no mba, apem ahaenu eduonum anan.", ""
"NEH.7.35", "Harim mba, ahaasa eduonu.", ""
"NEH.7.36", "Jeriko mba, ahaasa eduanan enum.", ""
"NEH.7.37", "Lod, Hadid, na Ono mba, ahaesuon eduonu biako.", ""
"NEH.7.38", "Senaa mba, mpemebiasa ahaakron eduasa.", ""
"NEH.7.39", "Asɔfo no: Jedaia mba, Jesua fie dze, ahaakron eduosuon ebiasa.", ""
"NEH.7.40", "Immer mba, apem eduonum ebien.", ""
"NEH.7.41", "Pasur mba, apem ahaenu eduanan esuon.", ""
"NEH.7.42", "Harim mba, apem eduosuon.", ""
"NEH.7.43", "Levifo no: Jesua mba, Kadmiel dze, Hodeva mba dze, eduosuon anan.", ""
"NEH.7.44", "Adwontofo no: Asaf mba, ɔha eduanan awɔtwe.", ""
"NEH.7.45", "Mbobowano ahwɛfo no: Sallum mba, Ater mba, Talmon mba, Akkub mba, Hatita mba, Sobai mba, ɔha eduasa awɔtwe.", ""
"NEH.7.46", "Netinfo no: Ziha mba, Hasufa mba, Tabaot mba;", ""
"NEH.7.47", "Keros mba, Sia mba, Padon mba;", ""
"NEH.7.48", "Lebana mba, Hagaba mba, Salmai mba;", ""
"NEH.7.49", "Hanan mba, Gidel mba, Gahar mba;", ""
"NEH.7.50", "Reaia mba, Rezin mba, Nekoda mba,", ""
"NEH.7.51", "Gazam mba, Uza mba, Pasea mba;", ""
"NEH.7.52", "Besai mba, Meunim mba, Nefu-sesim mba;", ""
"NEH.7.53", "Bakbuk mba, Hakufa mba, Harhur mba;", ""
"NEH.7.54", "Bazlit mba, Mehida mba, Harsa mba;", ""
"NEH.7.55", "Barkos mba, Sisera mba, Tema mba;", ""
"NEH.7.56", "Nezia mba, Hatifa mba.", ""
"NEH.7.57", "Solomon no nkowaa mba: Sotai mba, Soferet mba, Perida mba;", ""
"NEH.7.58", "Jaala mba, Darkon mba, Gidelmba;", ""
"NEH.7.59", "Sefatia mba, Hatil mba, Pokeret-hazebaim mba, Amon mba.", ""
"NEH.7.60", "Netinfo nyinara, na Solomon no nkowaa mba no, wɔyɛ ahaasa eduokron ebien.", ""
"NEH.7.61", "Na woyinom nye hɔn a wofi Tel-mela, Tel-Harsa, Kerub, Addon, na Immer bae no: na woenntum annkyerɛ hɔn egyanom efiefi; na hɔn asɔfo so, dɛ wofi Israel mu:", ""
"NEH.7.62", "Delaia mba, Tobia mba, Nekoda mba, ahaesia eduanan ebien.", ""
"NEH.7.63", "Na asɔfo no: Hobaia mba, Hakoz mba, Barzillai (a ɔwaar Gileadnyi Barzillai ne mbabaa mu bi, na wɔdze hɔn dzin too no no ne mba.)", ""
"NEH.7.64", "Woyinom hwehwɛɛ hɔn ebusua nwoma wɔ hɔn a wɔnam ananakan do buu hɔn ano no mu, naaso woennhu: dɛm ntsi wobuu hɔn ahoɔfifo na wotuu hɔn fii asɔfodze no mu.", ""
"NEH.7.65", "Na ambrado no see hɔn dɛ mma wonndzi krɔnkrɔndze mu adzekrɔnkrɔn no bi, ma onkodu dɛ ɔsɔfo bi dze Urim na Tummim begyina hɔ.", "#Eks 28.30; Deut 33.8"
"NEH.7.66", "Mboanofo kuw no nyina yɛ mpemeduanan ebien ahaasa eduosia,", ""
"NEH.7.67", "ɔsor hɔn nkowaa na hɔn mfonabaa a hɔn so wɔyɛ mpemesuon ahaasa eduasa esuon: na wɔwɔ mbanyin na mbasiafo adwontofo ahaenu eduanan enum.", ""
"NEH.7.68", "Hɔn mpɔnkɔ yɛ ahaesuon eduasa esia; hɔn asoasompɔnkɔ, ahaenu eduanan enum;", ""
"NEH.7.69", "hɔn efumpɔnkɔ, ahaanan eduasa enum; hɔn nsoasopɔnkɔ, mpemesia ahaesuon eduonu.", ""
"NEH.7.70", "Na egyanom efiefi etsitsir no mu binom bɛkyekyɛɛ edwuma no ho adze. Ambrado no maa sika  darik   apem, mbeesin eduonum, asɔfo ntar ahaenum eduasa dɛ wɔmfa ngu adzekoradze no mu.", ""
"NEH.7.71", "Na egyanom etsitsir no mu binom guguu edwuma no ho adzekoradze no mu sika  darik   mpemeduonu, na dwetɛ abɛndaa mpemebien ahaenu.", ""
"NEH.7.72", "Na dza ɔman no nkaa no wɔdze mae no nye sika  darik   mpemeduonu, na dwetɛ abɛndaa mpemebien, na asɔfo ntar eduosia esuon.", ""
"NEH.7.73", "Nna asɔfo no na Levifo no, na mbobowano ahwɛfo no, na adwontofo no, na ɔman no mu binom, na Netinfo no, na Israel nyinara, tsenatsenaa hɔn nkurow mu. Na aber a bosoom a otsia esuon no durii no, nna Israelmba no wowɔ hɔn nkurow mu.", "#1 Mbe 9.2; Neh 11.3"
