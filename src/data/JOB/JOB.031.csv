"JOB.31.1", "Mennye m’enyiwa dzii ahyɛmu dɛ; Monnkɔhwɛ ɔbaabun", ""
"JOB.31.2", "Na ebɛnadze nye Nyankopɔn ne kyɛfa a ofi sor, Na Otumfo no n’egyapadze a ofi sorsor?", ""
"JOB.31.3", "Ana ɔnnyɛ mbusu mma brakyewnyi, Na amandzehu so mma emumuyɛfo?", ""
"JOB.31.4", "Ana nnyɛ ɔno na ohu m’akwan, Na ɔkan m’anamɔntutu nyinara?", ""
"JOB.31.5", "Sɛ medzi egyangyandze ekyir, Na m’anan apɛ ntsɛm wɔ ndaadaa ho a;", ""
"JOB.31.6", "Wɔmma wonker me wɔ nokwar nsɛn mu, Na Nyankopɔn bohu me tsenenee;", ""
"JOB.31.7", "Sɛ m’anamɔn adan efi kwan no do, Na m’akoma dzi m’enyi ekyir nantsew, Na sɛ nkekaa bi fam me nsa ho a:", ""
"JOB.31.8", "Ɔno dze, wɔmma mundua, na bi so ndzi, Nyew, wɔmma wontutu me haban mu ndɔbaa ngu.", ""
"JOB.31.9", "Sɛ wɔadaadaa m’akoma akɔ ɔbaa bi ho, Na makɛtsɛw me nyɛnko abowano a:", ""
"JOB.31.10", "Ɔno dze, wɔmma me yer nyam mma obi, Na obi so mbutuw no do.", ""
"JOB.31.11", "Na ɔno na ɔyɛ ewudzisɛm kɛse; Nyew, ɔno na ɔyɛ emumuyɛ a ntsɛmbuafo tua ho kaw bɔn.", ""
"JOB.31.12", "Na ɔno na ɔyɛ gya a ɔhyew kɔ Ɔsɛɛ mu, Na nkyɛ obotutu mo ndɔbaa nyinara.", ""
"JOB.31.13", "Sɛ mubuu m’akowaa anaa m’afonabaa asɛm enyimtsia, Aber a wɔnye me kasakasae a:", ""
"JOB.31.14", "Ɔno ebɛnadze koraa na sɛ Nyankopɔn soɛr a mebɛyɛ? Na sɛ ɔbɛsera a, ebɛn mbuae na medze mubobua no?", ""
"JOB.31.15", "Ana nnyɛ nyia ɔyɛɛ me wɔ yafun mu no na ɔyɛɛ no? Ana nnyɛ obi na osinsiaan hɛn wɔ yafun mu?", ""
"JOB.31.16", "Sɛ mesianka ehiafo efi hɔn ahwehwɛdze ho, Anaa mama ɔbaa kunafo enyi ebu;", ""
"JOB.31.17", "Anaa monkotsee medzi mo trɔma, Na egyanka enndzi mu bi a;", ""
"JOB.31.18", "Dabida, ofi ne mbofraber mu na menyɛɛn no dɛ egya, Na ofi ne na yamu na mayɛ no kwankyerɛfo;", ""
"JOB.31.19", "Sɛ mehu obi a tam abɔ no ntsi ma ɔrehera, Anaadɛ ɔkɔhweaban dɛ onnyi akataho a;", ""
"JOB.31.20", "Na sɛ oennhyira me dɛ, Mo nguan ho nhwi na ɔdze bɔɔ no hyew a,", ""
"JOB.31.21", "Sɛ mama me nsa do etsia egyanka, Osiandɛ minyim dɛ mowɔ tum wɔ kuropon mu a:", ""
"JOB.31.22", "Ɔno dze, wɔmma m’abatsir nhuan mfi abatsir biew no mu, Na m’abasa mbubu mfi ne biew do.", ""
"JOB.31.23", "Na amandzehu a ofi Nyankopɔn hɔ yɛɛ hu dze maa me, Na ne kɛseyɛ ntsi, menntum annyɛ ndzɛmba a ɔtse dɛm.", ""
"JOB.31.24", "Sɛ sika na medze ayɛ m’enyidado, Na mase sika mapa dɛ, Ɔwo nye m’awerɛhyɛmu;", ""
"JOB.31.25", "Sɛ m’enyi gyee dɛ m’ahodze yɛɛ kɛse ntsi, Na dɛ me nsa kaa no dodow ntsi;", ""
"JOB.31.26", "Sɛ mohwɛɛ ewia wɔ ber a ɔhyerɛnee, Anaa bosoom dɛ ɔnam ne hyerɛn mu;", ""
"JOB.31.27", "Na sɛ wɔadaadaa m’akoma nsumaa mu, Na m’ano afew me nsa ho a:", ""
"JOB.31.28", "Nna nkyɛ mibedzi ator akyerɛ Nyankopɔn a ɔwɔ sor no, Na iyi so yɛ emumuyɛ bi a atsɛmbuafo tua ho kaw.", ""
"JOB.31.29", "Sɛ m’enyi gyee nyia okyir me no ne nsɛɛe ho, Anaa memaa m’enyi gyee wɔ aber a mbusu too no a;", ""
"JOB.31.30", "Dabida, mamma m’ano kwan ma ɔannyɛ bɔn, Dɛ medze ndom mibebisa no nkwa.", ""
"JOB.31.31", "Sɛ m’asesee mu nyimpa annse dɛ, Woana na obotum ehu obi a ne nam ammee no?", ""
"JOB.31.32", "Ɔhɔho biara annsoɛ abɔntsen do; Osiandɛ mubuebuee mo mbobow maa kwantsennyi;", ""
"JOB.31.33", "Sɛ mekataa me mbrato do dɛ Adam, Dɛ medze m’emumuyɛ sumaa mo bo mu;", ""
"JOB.31.34", "Osiandɛ musuroo nyimpadodow kɛse no ntsi, Na ebusua ebusua enyimtsiabu yii me hu, Ma meyɛɛ komm, na memmpue abowano.", ""
"JOB.31.35", "Ao kɛtseankyɛ meenya obi a obetsie me: Hwɛ, me nsewhyɛdze nye yi, wɔmma Otumfo no mbua me; Na nkyɛ me nsa nka odunwoma  no a me tamfo no akyerɛw no!", " #31.35 ODUNWOMA: Nwoma a wɔakyerɛw sombo a wɔdze abɔ obi wɔ mu."
"JOB.31.36", "Ampaara nkyɛ medze bɔto me batsir do; Nkyɛ medze bɛkyekyer moho dɛ abɔtsir.", ""
"JOB.31.37", "Nkyɛ mebɛka m’anamɔn no dodow akyerɛ no; Nkyɛ mobɔtwe epin no dɛ ɔhenba.", ""
"JOB.31.38", "Sɛ m’asaase tseatsea mu tsia me, Na n’akɔfi ka bɔ mu su a;", ""
"JOB.31.39", "Sɛ midzii n’aba bi a menntua kaw, Anaa mama no wuranom ahwer hɔn nkwa a:", ""
"JOB.31.40", "Wɔmma nsoɛ mfifir nhyɛ ewifua ananmu, Na nkyɛkyɛr nhyɛ atoko ananmu. Job ne nsɛm no abɔ adze.", ""
