"MAL.4.1", "Hwɛ, da no reba, ɔrehyew dɛ fononoo mu gya; na ahopɔwfo nyina, nye emumuyɛfo nyina bɛyɛ dɛ mburonan: na da a ɔreba no bɛhyew hɔn, dɔm EWURADZE na ɔse, dɛ orinngya hɔn ndwow anaa abaw biara.", ""
"MAL.4.2", "Na hom a hom suro me dzin no dze, ndzeyɛtsenenee ewia dze ayarsa wɔ ne ntsaban mu bopue ama hom; na hom bopue, na hom ehuruhuruw dɛ nantwiban mu anantwifɔr.", ""
"MAL.4.3", "Na hom betsiatsia emumuyɛfo do; na wɔbɛyɛ nso wɔ hom ananadze wɔ da a mebɛyɛ yi no mu, dɔm EWURADZE na ɔse.", ""
"MAL.4.4", "Hom nkaa m’akowaa Moses mbra a mehyɛɛ no wɔ Horeb maa Israel nyinara no, mekyerɛ ahyɛdze na atsɛmbudze no.", ""
"MAL.4.5", "Hwɛ, mobɔsoma nkɔnhyɛnyi Elija abrɛ hom ansaana EWURADZE ne da kɛse a ɔyɛ hu no edu.", "#Mat 11.14; 17.10-13; Mar 9.11-13; Luk 1.17; Joh 1.21"
"MAL.4.6", "Na ɔbɛdandan egyanom hɔn akoma aba mba do, na mba hɔn akoma aba hɔn egyanom do; amma maammfa ndom ammbɔbɔ asaase no.", ""
