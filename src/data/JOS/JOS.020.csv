"JOS.20.1", "Na EWURADZE kaa kyerɛɛ Josua dɛ;", ""
"JOS.20.2", "Ka kyerɛ Israelmba no dɛ, Hom nyiyi guansumabew nkurow a menam Moses do kaa kyerɛɛ hom no:", ""
"JOS.20.3", "na obi a ɔnndze enyidaho na oboku nyimpa bi awerɛfir mu no nguan nkɔ hɔ: na ɔnyɛ hom guansumabew mfi bɔgya ho ɔwerdzinyi no nsa.", ""
"JOS.20.4", "Dɛm nyimpa no nguan nkɔ nkurow no kor mu, na onkegyina kurow no n’abotsen ano, na ɔnka n’asɛm wɔ kurow no ne mpanyimfo asomu; na wɔmfa no nkɔ hɔn nkyɛn wɔ kurow no mu, na wɔmma no beebi ma ɔntsena wɔ hɔn mu.", ""
"JOS.20.5", "Na sɛ bɔgya ho ɔwerdzinyi no tsiw ba a, ɔno mma wonnyi onyimpakumfo no nnhyɛ ne nsa; osiandɛ okum ne nyɛnko awerɛfir mu, na ɔnntan no dada bi.", ""
"JOS.20.6", "Na ɔntsena kurow no mu, nkodu dɛ obegyina amamfo no enyim agye atsɛmbu, nkodu dɛ ɔsɔfopanyin a ɔwɔ do dɛm mber no mu no bowu: na nkyii onyimpakumfo no nsan mbra nankasa no kurow a ofi mu guanee no mu.", ""
"JOS.20.7", "Na woyiyii Kades wɔ Galilii wɔ Naftali nkokodo nkurow no mu, nye Sekem wɔ Efraim nkokodo nkurow no mu, nye Kiriat-arba a ɔnoara nye Hebron wɔ Juda nkokodo nkurow no mu.", ""
"JOS.20.8", "Na Jeriko Jordan egya boka afamu no, woyii Bezer wɔ sar no do wɔ tɛtɛr no mu fii Reuben ebusuakuw mu, nye Ramot wɔ Gilead fi Gad ebusuakuw mu, nye Golan wɔ Basan fii Manaasɛ ebusuakuw mu.", ""
"JOS.20.9", "Iyinom nye nkurow a woyiyii sisii hɔ maa Israelmba nyinara, nye ɔhɔho a ɔabɔsoɛ hɔn mu no, dɛ obiara a oku nyimpa bi wɔ ber a ɔnndze enyidaho no nguan nkɔ hɔ, na oeennwu wɔ bɔgya ho ɔwerdzinyi no nsamu, nkodu dɛ obegyina amamfo no enyim.", ""
