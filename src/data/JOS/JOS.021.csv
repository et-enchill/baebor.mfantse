"JOS.21.1", "Nna Levifo egyanom efiefi mu etsitsir no baa ɔsɔfo Eleazar, nye Nun ne babanyin Josua, nye Israelmba ebusuakuw ebusuakuw mu egyanom efiefi mu etsitsir no hɔ;", ""
"JOS.21.2", "na wɔkaa kyerɛɛ hɔn wɔ Siloh wɔ Keenan asaase do, dɛ, EWURADZE nam Moses nsa do hyɛɛ dɛ wɔmma hɛn nkurow ma yɛntsena mu, ɔnye no ho mfikyisaase mma hɛn fiembowa.", ""
"JOS.21.3", "Na Israelmba no dze hɔn egyapadze no mu nkurow bi nye no ho mfikyisaase maa Levifo no, dɛ mbrɛ EWURADZE mbrasɛm no tse.", ""
"JOS.21.4", "Na kyɛfa no bae maa Kohatfo ebusua ebusua, na ɔsɔfo Aaronmba no a wofi Levifo mu no, nam tontotwe do nyae fii Juda, Simeon nye Benjamin ebusuakuw mu nkurow duebiasa.", ""
"JOS.21.5", "Na Kohatmba nkaa no nam tontotwe do nyae fii Efraim, Dan, nye Manaasɛ ebusuakuw fa no mu nkurow du.", ""
"JOS.21.6", "Na Gersonmba no nam tontotwe do nyae fii Isakar, Aser, Naftali, nye Manaasɛ ebusuakuw fa no a ɔwɔ Basan no mu, nkurow duebiasa.", ""
"JOS.21.7", "Merarimba dɛ mbrɛ hɔn ebusua ebusua tsetsee nyaa Reuben, Gad, nye Zebulun ebusuakuw mu nkurow duebien.", ""
"JOS.21.8", "Na Israelmba no nam tontotwe do dze nkurow yi nye no ho mfikyisaase maa Levifo no dɛ mbrɛ EWURADZE nam Moses nsa do hyɛe no.", ""
"JOS.21.9", "Na wɔdze Judamba, nye Simeonmba ebusuakuw mu nkurow a wɔabobɔ edzin yi mae:", ""
"JOS.21.10", "na ɔwɔ hɔ ma Aaronmba a wofi Kohat ebusua ebusua mu a wɔwɔ Levimba mu no: na hɔndze nye kyɛfa a odzi kan no.", ""
"JOS.21.11", "Na wɔdze Kiriat-arba maa hɔn, Arba no a ɔyɛ Anak n’egya no, a ɔnoara nye Hebron no, wɔ Juda nkokodo nkurow no mu, ɔnye no ho mfikyisaase a etwa ho ehyia no.", ""
"JOS.21.12", "Na kurow no ho haban, nye no nkuraase no dze, wɔdze maa Jefune babanyin Kaleb dɛ n’enyadze.", ""
"JOS.21.13", "Na ɔsɔfo Aaronmba no, wɔdze onyimpakumfo guansumabew kurow Hebron, nye Libna;", ""
"JOS.21.14", "Jattir, Estemoa;", ""
"JOS.21.15", "Holon, Debir;", ""
"JOS.21.16", "Ain, Juta, na Bɛt-semes nye hɔn ho mfikyisaase; ebusuakuw ebien no mu nkurow akron.", ""
"JOS.21.17", "Na Benjamin ebusuakuw mu dze nye Gibeon, Geba;", ""
"JOS.21.18", "Anathot, na Almon nye hɔn ho mfikyisaase; nkurow anan.", ""
"JOS.21.19", "Aaronmba, asɔfo no, hɔn nkurow nyinara yɛ nkurow duebiasa nye hɔn ho mfikyisaase.", ""
"JOS.21.20", "Na Kohatmba, Levifo no, ebusua ebusua no, mekyerɛ Kohatmba nkaa no, wonyaa hɔn kyɛfa nkurow fi Efraim ebusuakuw mu.", ""
"JOS.21.21", "Na wɔdze onyimpakumfo guansumabew kurow Sekem nye hɔn ho mfikyisaase wɔ Efraim nkokodo nkurow no mu maa hɔn, nye Gezer;", ""
"JOS.21.22", "Kibzaim, Bɛt-horon nye hɔn ho mfikyisaase; nkurow anan.", ""
"JOS.21.23", "Na Dan ebusuakuw mu dze, Elteke, Gibeton;", ""
"JOS.21.24", "Aijalon, nye Gat-rimmon nye hɔn ho mfikyisaase; nkurow anan.", ""
"JOS.21.25", "Na Manaasɛ ebusuakuw fa no mu dze, Taanak nye Gat-rimmon nye hɔn ho mfikyisaase; nkurow ebien.", ""
"JOS.21.26", "Nkurow a ɔyɛ Kohatmba nkaa no hɔn ebusua ebusua no dze nyinara yɛ du nye hɔn ho mfikyisaase.", ""
"JOS.21.27", "Na Gersonmba a wofi Levi ebusua ebusua no mu no, wɔmaa hɔn Manaasɛ ebusuakuw fa no mu onyimpakumfo guansumabew kurow Golan wɔ Basan; nye Be-estera nye hɔn ho mfikyisaase; nkurow ebien.", ""
"JOS.21.28", "Na Isakar ebusuakuw mu dze, Kision, Daberat;", ""
"JOS.21.29", "Jarmut, nye En-gannim nye hɔn ho mfikyisaase; nkurow anan.", ""
"JOS.21.30", "Na Aser ebusuakuw mu dze, Misal, Abdon;", ""
"JOS.21.31", "Helkat nye Rehob nye hɔn ho mfikyisaase, nkurow anan.", ""
"JOS.21.32", "Na Naftali ebusuakuw mu dze, onyimpakumfo guansumabew kurow Kedes wɔ Galilii, nye ne mfikyisaase, Hamot-dor nye Kartan nye hɔn ho mfikyisaase; nkurow ebiasa.", ""
"JOS.21.33", "Gersonfo nkurow nyinara dɛ mbrɛ hɔn ebusua ebusua tsetsee yɛ nkurow duebiasa nye hɔn ho mfikyisaase.", ""
"JOS.21.34", "Na Merarimba ebusua ebusua, Levifo nkaa no, wɔmaa hɔn Zebulun ebusuakuw mu, Jokmeam, Karta,", ""
"JOS.21.35", "Dimna, nye Nahalal nye hɔn ho mfikyisaase; nkurow anan.", ""
"JOS.21.36", "Na Reuben ebusuakuw mu dze, Bezer, Jahaz,", ""
"JOS.21.37", "Kedemot, nye Mefaat nye hɔn ho mfikyisaase; nkurow anan.", ""
"JOS.21.38", "Na Gad ebusuakuw mu dze, onyimpakumfo guansumabew kurow Ramot wɔ Gilead ɔnye no ho mfikyisaase, nye Mahanaim;", ""
"JOS.21.39", "Hesbon, nye Jazer nye hɔn ho mfikyisaase; ne nyinara yɛ nkurow anan.", ""
"JOS.21.40", "Iyi nyinara nye Merarimba nkurow dɛ mbrɛ hɔn ebusua ebusua tsetsee, mekyerɛ Levifo ebusua ebusua nkaa no; na hɔn kyɛfa yɛ nkurow duebien.", ""
"JOS.21.41", "Levifo nkurow a ɔwɔ Israelmba hɔn enyadze mu nyinara yɛ nkurow eduanan awɔtwe nye no ho mfikyisaase.", ""
"JOS.21.42", "Nkurow yi nyinara wowɔ mfikyisaase a abobɔ ho aprɔw: na nkurow yi nyinara mbrɛ ɔtsetsee ara nye no.", ""
"JOS.21.43", "Nna EWURADZE dze asaase a ɔkaa ho ntam dɛ ɔdze bɛma hom egyanom no nyinara maa Israel; na wɔfae, na wɔtsenaa do.", ""
"JOS.21.44", "Na EWURADZE maa hɔn ahomgye hyiae, dɛ mbrɛ ɔkaa ntam kyerɛɛ hɔn egyanom no nyinara: na hɔn atamfo nyinara mu obiara enntum enngyina hɔn enyim; EWURADZE yii hɔn atamfo nyinara hyɛɛ hɔn nsa.", ""
"JOS.21.45", "Asɛm papa biara a EWURADZE kaa kyerɛɛ Israelfo no mu biribiara anntɔ famu: ne nyinara baa mu.", ""
